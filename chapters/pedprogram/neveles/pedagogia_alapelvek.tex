\chapter{Az iskola célja és alapelvei}
\label{sec:alapelvek}

\begin{quote}
  Az iskolában folyó nevelő-oktató munka pedagógiai alapelvei, értékei, céljai, feladatai, eszközei, eljárásai.

  Ide kene valami frappans idezet. Talan Sugata Mitratol. Mondjuk ilyen We need to look at learning as the product of educational self-organization. It’s not about making learning happen; it’s about letting it happen.



\end{quote}
\input{chapters/kerettanterv/iskola_celja}

\section{A fejlődésközpontú módszer}
A Budapest School Általános Iskola és Gimnázium mikroiskoláinak legfőbb
pedagógiai alapelve, hogy mindig ott, akkor és az történjen a
gyerekekkel, ami őket a fejlődésükben a leginkább támogatja. Minden, ami
az iskolában történik újra és újra erre az alapkérdésre kell, hogy
visszatérjen. Az segíti a leginkább a gyerekek fejlődését, amit most
csinálunk, vagy változtatnunk kell rajta? A Budapest School
tehát rugalmas és integratív, a gyerekek fejlődéséhez igazodó. Abban
támogatja a gyerekeket, hogy örömmel, harmóniában, mégis folyamatos
kihívásokat keresve fejlődjenek, és így egészséges, boldog és a
társadalom számára hasznos felnőttekké váljanak. A Budapest School
célja ennek megfelelően, hogy a mikroiskoláiba járó gyerekek
megtanuljanak saját erősségeiket fejlesztve egyéni célokat állítani és
azokat később a mai világ adta lehetőségekhez és szükségletekhez
igazítani.

Az oktatás tartalma helyett ezért a Budapest School a tanulás módjára
helyezi a fő hangsúlyt, és ezt támogatandó pedagógiai alapelve, hogy
integratív módon fejlessze és alkalmazza a tanár és gyerekcsoportban
azokat a pedagógiai, pszichológiai és szervezetfejlesztési módszereket,
melyek korszerű módon tudják segíteni a tanulás tanulását, az egyéni és
csoportos fejlődést, a konfliktusok feloldását.

A tanulás tartalmát tekintve a Budapest School saját alternatív
kerettantervére támaszkodik, amely a tanulás rendszerét, annak
folyamatát szabályozza. E dokumentum alapján az állami kerettanterv
tanulási eredménycéljain történő végighaladás mellett a Budapest School
nagy hangsúlyt fektet a gyerekek egyéni tanulási céljaira és a
célállítás módjára.

A gyerekek életkori, fejlettségi, valamint szociális és érzelmi
állapotának figyelemmel kísérésében, valamint az egyéni tanulási célok
kitűzésében és elérésében minden gyereket egy mentor tanár kísér végig
az iskolán. A mentor tanár személye változhat az iskolában töltött évek
alatt, de arra is van lehetőség, hogy ugyanaz a mentor kísérjen végig
egy gyereket az általános iskola első osztályától az érettségiig.


\section{Tanulásszervezési elvek}
\label{sec:tanulasszervezesi_elvek}
A tanulás módja egyénenként változó. Az alábbi elvek azonban minden
korosztályban állandóan befolyásolják és keretezik a Budapest School
pedagógiai programját

\paragraph{A fejlődésközpontú szemlélet}

A gyerekek tanulása fejlődésközpontú szemléletben (growth mindset)
történik. Ami alapján a diákok és a tanárok számára nagyobb fontossággal
bír a tanulásba fektetett erőfeszítésük, mint a képességeik.
Erőfeszítéseik segítségével képességeik fejleszthetők,
megváltoztathatóak. Számukra inspiráló a kihívás, és a hibázás kevésbé
töri le lelkesedésüket.

\paragraph{A tanulás folyamata}

A tanulás egy olyan folyamat, amely különböző állomásokra, rövid célokra
bontható. A tanulási célok állításának folyamata, annak minősége évek
alatt folyamatosan változik, egyre tudatosabbá, pontosabbá, komplexebbé
válhat. Azonban már az első évektől el kell kezdeni annak gyakorlását,
hogy később kialakulhasson az önálló tanulási cél állítás.

\paragraph{A hibázás tisztelete}

A hibázás a gyakorlás és az új megismerésének jele. A hibázás
feszültségmentes kezelése kulcsfontosságú abban, hogy a gyerekek merjék
feszegetni a saját határaikat, hogy magabiztosan dolgozzanak azon, hogy
képességeiket, ismereteiket, vagy gyakorlataikat folyamatosan
fejlesszék. A hibázásból való tanulás fő célja, hogy mindig új hibákat
ismerjünk meg, és a korábbiakra minél jobb megoldásokat találjanak a
gyerekek.

\paragraph{A zárkózottság és fókuszált
tanulás}

A tanulás módja nagyban függhet attól, hogy egy gyerek mennyire
zárkózott, mennyire tud és akar önállóan tanulni. A csoportos munkák
során alapelv, hogy a zárkózott gyerekek is lehetőséget kapjanak, hogy
írásban, csöndesen, vagy kisebb csoportban végezhessék a munkájukat,
mondhassák el ötleteiket. Az egyéni tanulásban minden gyereknek
lehetőséget kell adni arra és segíteni kell abban, hogy önállóan,
fókuszáltan tudjon tanulni.

\paragraph{A mindennapok
nehézségei}

A gyerekek tanulását családi hátterük változása, egyéni problémák,
számos mindennapi esemény befolyásolhatja. Ezek figyelembe vétele a
mindennapokban, a mentor tanárral való bizalmi viszonynak köszönhetően
válik lehetségessé. Ennek a kapcsolatnak az alapjait ezért a partnerség,
az értő figyelem adja.

\paragraph{A trauma feldolgozása}

Egy gyerek traumatizálásának számos oka lehet, az ilyen esetekben
szakember bevonása szükséges, és annak megvizsgálása, hogy mi segítheti
a legjobban a trauma feldolgozását. Ilyen esetekben az egyéni célok
megváltoztatásával, a tanulási ritmusának, ütemének újrakeretezésével
lehet segíteni egy gyereket abban, hogy a tanulás komfortos legyen a
számára.

\paragraph{Egyéni és csoportos
tanulás}

A tanulás egyénileg és csoportokban is történhet. A csoportok
megszervezése mindig azon múlik, hogy az adott tanulási célt mi
szolgálja a legjobban. Ennek megfelelően a gyerekek nem állandó, hanem a
tanulási célokhoz, az érdeklődéshez, a képességi szintekhez alkalmazkodó
rugalmas csoportokban tanulnak.

\paragraph{Esélyegyenlőség a
tanulásban}

A Budapest School kiemelt figyelmet fordít arra, hogy a sajátos nevelési
igényű tanulók is lehetőséget kapjanak a csoportban való munkára.
Tanulásukat amennyiben szükséges, külső szakember bevonásával segíti. A
Budapest School a hátrányos helyzetű tanuló számára is biztosítani
kívánja az elfogadó, fejlesztő környezetet. Az egyenlő bánásmód
megvalósulása érdekében olyan differenciált tanulási környezetet alakít
ki, ami biztosítja a minél nagyobb mértékű inkluzivitást. A tanulási
esélyegyenlőség feltételeinek megvalósulását az egész napos iskola is
nagyban segíti.

\paragraph{Projektek és gyakorlatias
tanulás}

A tanulás három rétege, az ismeretszerzés, a gondolkodás fejlesztése és
a gyakorlatias, aktív alkotás egyszerre jelenik meg a Budapest School
mindennapjaiban. Az alkotó munka rugalmas időkereteket, változó
csoportbontásokat, és a projektmódszerek sokszínű alkalmazását igényli.
A tanulás ilyenkor sokszor csinálássá válik, az ismeret pedig termékké
változik.

\paragraph{Önirányított
tanulás}

A kisgyerekkor élettani jellemzője a kíváncsiság, az igény a
felfedezésre, tapasztalásra. A tanulás számukra egy önvezérelt aktív
folyamat, melynek megtartása és folyamatos fejlesztése a Budapest School
tanárainak legfőbb feladata, hogy ez a későbbiek során rögzült
viselkedésformává válhasson. Két út van, megtanítani a gyerekeket azokra
a képességekre, amelyekre szükségük van, ezzel kockáztatva azt, hogy a
tanulásuk a világ változásával veszít korszerűségükből, vagy abban
segíteni a gyerekeket, hogy megtaníthassák magukat azokra a
képességekre, amelyekre épp az adott élethelyzetükben szükségük van. A
tanulás így élményszerűvé válik, ismeretszerző jellege csökken, és nő az
önálló felfedezés lehetősége.

\paragraph{A tanár szerepe a tanulási
folyamatban}

A Budapest School tanulásszervezői partnerként, a tanulás folyamán
segítő társként vannak jelen a gyerekek életében. A tanulás tanórák
helyett pontos tanulási célokat tartalmazó tanulási modulokból épül fel,
melyek során a tanár az adott cél eléréséhez szükséges eszközöket,
tanulási segédleteket biztosítja. A tanár akkor és annyira segíti a
gyerekeket a saját céljuk elérésében, amennyire azt a gyerek igényli, és
folyamatosan tekintettel van arra, hogy a gyerek saját fejlődési üteme
megvalósulhasson. Ehhez tudatosan kell kezelnie nem csak a gyerekeket
érintő fejlesztési lehetőségeket, hanem azt is pontosan látnia kell,
hogy egy adott tanulási cél elérésének milyen készségszintű, vagy
gyakorlatias alapfeltételei vannak. Ezért a gyerekek tanulási célját
támogatandó segítenie kell abban, hogy a gyakorló idő, a gyakorlatias
alkotó idő és az új ismeret megszerzésének ideje folyamatos egyensúlyban
legyen.

\paragraph{A tanulási rend}

A tanulás délelőtti és délutáni idősávokra tagolódik, melynek pontos
alakítása a gyerekek tanulási igényeitől, fejlettségi szintjétől és
korosztályától is függ. A tanulási rend meghatározásáért a Budapest
School mikroiskoláinak tanulásszervzezői felelnek. A reggeli
beszélgetőkör minden iskola napinditásának alapeleme. Ez a tere annak,
hogy a mikroiskolák tagjai megbeszélhessék közös ügyeiket. A reggeli kör
után után a tanulás trimeszterenként újraszervezett módon tanulási
modulokban történik, melynek során jut idő egyéni és csoportos,
gyakorló, ismeretszerző és gyakorlatias foglalkozásokra is. Az egész
napos iskola lehetőséget biztosít arra, hogy a tanulási egységek között
legyen idő fellélegezni, és felkészülni az újabb modulokra, valamint
arra is, hogy ha egy tanulási egység nagyobb magával ragadja a
gyerekeket, akkor benne maradhassanak és annak megfelelően alakítsák
újra az időrendjüket.


\section{Milyenek is vagyunk}
\label{sec:milyenek_vagyunk}

A tanár, a tanuló, az iskolai közösség és a család szorosan összefüggő, bonyolult kapcsolat-rendszert alkotnak. Fontos számunkra, hogy ebben a kapcsolatban a legfontosabb kérdésekben hasonlóan gondolkodjunk.
\paragraph{A tanuló és a tanulás}
\begin{itemize}
  \item
  A gyermek valamennyi képessége fejleszthető jól megtervezett gyakorlással.
\item
Van olyan helyzet, amikor egy esztergagép használatának az elsajátítása pont annyira fontos lehet, mint jól elvégezni egy barokk vers elemzését.
\item
Az iskolában nem az a legfontosabb, hogy felkészüljünk az érettségire.
\item
Értelmetlen, hogy az érettségin egyedül, mindenféle technológia használata nélkül kell a gyerekeknek feladatot megoldani, amikor a felnőtteknek egyre inkább csapatban és a hálózat segítségével kell boldogulniuk.
\item A Google-kereső segítségével megválaszolni egy kérdést fontosabb képesség, mint fejből emlékezni egy ritkán használt információra.
\end{itemize}

\paragraph{Szülői attitűdök, értékek}
Az iskolában azokkal a szülőkkel szeretnénk együttműködni, akikre érvényesek a következő állítások.

\begin{itemize}
\item Szívesen engedem, hogy gyerekem azt tanulja, amit szeret, vagy amire szerinte szüksége van.
\item A gyerekem az érettségire szinte magától fel tud készülni az internet és korrepetáló tanárok segítségével.
\item Fontosnak tartom, hogy gyerekem törődjön másokkal, mások érzéseivel.
\item Fontosnak tartom, hogy a gyerekem tanáraival jó kapcsolatom alakuljon ki.
\item Az iskolaválasztás közös családi döntés.
\item Előre tudatosan készülök rá, hogy hogyan fogjuk a tinédzser / fiatal felnőtt gyerekemmel újradefiniálni a kapcsolatunkat.
\item Párommal, gyerekeim szüleivel meg tudjuk beszélni, és megállapodásra tudunk jutni arról, hogy milyen iskolát szeretnénk gyerekeinknek.

\end{itemize}

\paragraph{Amivel nem ért egyet az iskola.}

\begin{itemize}
\item  Inkább elkerülöm a nehéz, konfliktusos szituációkat.
\item Sokszor kell veszekedni a gyerekemmel, hogy megcsinálja a kötelező dolgokat.
\item Az iskolai jegyek jól mutatják a gyermekben lévő potenciált a boldogságra, egészségre vagy későbbi teljesítményére.
\item A gyermek matematikai képességei attól nem változnak, hogy matekproblémákon gondolkozik.
\end{itemize}

\section{Kapcsolat a hazai és nemzetközi oktatási
reformokkal}\label{sec:kapcsolat_reformokkal}

A Budapest School programja a hazai és nemzetközi oktatási reformok
kontextusában és a pszichológia, a szociálpszichológia, valamint a
szervezetfejlesztés terén elvégzett kortárs kutatások tükrében válik
könnyebben értelmezhetővé.

Magyarországról több iskola története, működése is nagy hatással volt ránk. Az
alternatív iskolák hagyományát többek között a 90-es évektől a Rogers
Személyközpontú Általános Iskola, a Lauder Javne Iskola, a Kincskereső
Iskola és a Gyermekek Háza iskolák teremtették meg. A megújuló
középiskolák úttörője az Alternatív Közgazdasági Gimnázium és a
Közgadasági Politechnikum voltak. Ezek az iskolák a személyközpontúság,
a gyerekközpontúság hangsúlyozása mellett elkezdték a gyakorlatban
alkalmazni a differenciálás, a kooperetív technikák alkalmazását és
egyes projektmódszertanokat. Programunk kidolgozásában nagy szerepe volt
annak, hogy ezek az iskolák olyan szemléletmódbéli alapokat fektettek
le, amelyek mára alapelvárásként fogalmazdónak meg a szülők oldaláról az
iskolákkal szemben.

Gyakorlati tapasztalatokat a világ más részein is gyűjöttünk. A 21.
Században a Budapest Schoolhoz hasonló kezdeményezések sorra indulnak a
világban. Ezek egyes jegyei a Budapest School pedagógiai programjával
összhangban vannak:

A Wildflower School mikroiskolák hálózatát működteti kisebb
üzlethelyiségekben. A Budapest Schoolhoz hasonlóan célja, hogy falakat
romboljon a gyerekek és a világ között: a magántanulás és az intézményes
tanulás, a tanár és a tudós szerepe, valamint az iskola és környezete
közötti határok elmosása az egyik fő üzenete.
https://wildflowerschools.org/

Hasonlóan az otthontanulás és az  unschooling struktúrált formáját keresi az Amerikai Texasban alapított Acton Academy, ami a szokratikus módszereket (azaz, hogy megbeszéljük közösen), valós projekten keresztüli tanulást, és a gyakornokoskodáshoz hasonló munka közbeni tanulást (,,learning on the job") teszi a megközelítésének középpontjába.
https://www.actonacademy.org/



A High Tech High iskoláiban a gyerekek elsősorban projektmódszertan
alapján tanulnak. A tanulási jogokban való egyenlőség mellett az egyéni
célokra szabott tanulás, a világ alakulásához kapcsolódó tartalmi
elemek, valamint az együttműködés alapú tanulás is megjelenik
pedagógiáukban a Budapest School által is alkalmazott jegyekből.
https://www.hightechhigh.org/

A School21 brit iskola a 21. századi képességek fejlészétését tűzte ki
célul. Ennek jegyében a prezentációs, előadói skillek kiemelt
jelentőségüek. Iskolájuk egyensúlyt akar teremteni a tudásbéli
(akadémiai), a szívbéli (személyiség és jóllét) és a kézzel fogható
(problémamegoldó, alkotó) között. A Budapest School iskoláinak hasonló
módon célja, hogy a tanulás három rétegét, a tudást, a gondolkodást és
az alkotást folyamatos harmóniában tartsa. https://www.school21.org.uk

A Khan Lab School Monterossi módszert keveri az online tanulással. Kevert korosztályú csoportokban, személyreszabott módszerekkel segítik a képességfejlesztést és a projekt alapú munkát.
https://khanlabschool.org/

\section{Pedagógiai és pszichológiai háttér}

Az iskolák gyakrolatias tapasztalata mellett a Budapest School számos
elméletet is kiemelten fontosnak tart.

Ezek közül is oktatási programjának központjában Carol Dweck
fejlődésközpontű szemlélete áll. E mellett nagy hangsúlyt fektetünk az
alábbi elméletek gyakorlati alkalmazására is:

Reformpedagógiai irányzatok elméletei, különös tekintettel:

\begin{itemize}

\item
  Motessori-pedagógia (Maria Montessori),
\item
  kritikai pedagógia (Paulo Freire)
\item
  élménypedagógia (John Dewey)
\item
  felfedeztető tanulás (Jerome Bruner)
\item
  projektmódszer (William Kilpatrick)
\item
  kooperatív tanulás (Spencer Kagan)
\end{itemize}

Pszichológia és szociálpszichológiai kutatások eredményei:

\begin{itemize}

\item
  kognitív interakcionista tanuláselmélet (Jean Piaget)
\item
  személyközpontú pszichológia (Carl Rogers)
\item
  kommunikáció és konfliktuskezelés (Thomas Gordon)
\item
  erőszakmentes kommunikáció (Marshall Rosenberg)
\item
  pozitív pszichológia kutatási eredményei, különös tekintettel:
  flow-elmélet, kreativitás kutatások (Csíkszentmihályi Mihály)
\item
  érzelmi és társas intelligencia (Daniel Goleman)
\item motiváció kutatások, amiket jól összefoglal \citep{pink2011drive}
\item
  hősiesség pszichológiai alapjai (Phil Zimbardo)
\item
  fejlődésfókuszú szemlélet (Carol Dweck)
\end{itemize}

\section{Pedagógia
módszerek}
Budapest School iskola tanárainak feladata, hogy mindig keressék azt a módszert, azt a környezetet, ami az adott gyerekekkel, adott mikroiskolában a leginkább működik. Nem tudjuk előre megmondani, hogy mikor milyen módszert érdemes választani, de azt tudjuk, hogy XXXX





\subsection{Projektmódszer}
Projekt módszert alkalmazó modulok során fő célünk, hogy a gyerekek aktivak és kreatívak legyenek, és ezért a tevékenységek sokszinűségét helyezzük fókuszba. Projektmódszer esetén is bátorítva van minden tanár, hogy a legváltozatosabb módszertárral közelítse a gyerekeket, figyelve arra, hogy a tanár attitűdje, a csoport dinamikája és az aktuális tevékenységek mit kívánnak.

Projektmunka folyamata.

\begin{description}
  \item[Téma, cél] Első lépés, hogy meghatározzuk a projekt témáját vagy célját. Ez jöhet tanártól, a gyerekektől. Fontos, hogy a gyerekek a projekt témáját már önmagában értelmesnek, relevánsnak tartsák.

  \item [Ötletroham]  Egy-egy téma feldolgozását csoportalakítással és ötletrohammal kezdünk. Ennek célja, hogy résztvevők bevonódjanak, illetve megmutassák, hogy nekik milyen elképzeléseik vannak az adott témáról, továbbá milyen produktummal, ereménnyel szeretnék zárni a folyamatot. A létrehozott produktumoknak csak a képzelet szabhat határt. Lehetnek videók, prezentációk, fotók, rapdalok, telefonos applikációk, rajzok, tablók stb.

  \item [Kutatói kérdés] Ezek után úgynevezett kutatói kérdéseket teszünk fel, melyek meghatározzák a vizsgálat irányát. A kérdések feldolgozása a legváltozatosabb módon történhet. Az egyéni munkától kezdve, a forntális instruáláson vagy a kooperatív csoportmunkán keresztűl egészen a dráma- és zenefoglalkozásokig minden hasznosítható a tanár, a csoport és a téma igényeihez mérten.
  \item [Elmélyült csoportmunka] A projekt azon szakasza, amikor a tervek, kutatások alapján az implementáción dolgozik a csapat.
  \item [Prezentáció] A létrehozott produktumokat bemutatására külön hangsúlyt kell fektetni. Ennek több módja is lehet: prezentációk, demonstrációk, plakátok, projekt fesztiválok.
\end{description}

Az iskolai projektek célja egy fejlődésés fókuszú gondolkodásmódú tanár és gyerek számára mindig kettős: egyrészt cél a téma feldolgozása, a produktum létrehozása, másrészt az iskola fő célja, hogy a gyerekek, a csapatok mindig fejleszzék alkotó, együttműködő, probléma megoldó stb. képességüket. Ezért a projekt folyamatára való reflektálás, visszajelzés ugyanolyan olyan fontos, mint maga a cél elérése.

A munka során külön figyelmet kell fordítani arra, hogy mindent dokumentáljanak a résztvevők. Lehetőleg online felületen.
\paragraph{Értékelés} A projekt során több értékelési pontot érdemes beépíteni. A foglalkozások végén a résztvevők visszajeleznek a folyamatra, értékelik a saját, a csoport és tanár munkáját. A folyamat végén az egész projektfolyamatot értékelik, szintén kitérve a saját, a csoport és a tanár munkájára. A produktumok, az eredmény értékelése csoport és egyéni szinten is megtörténik.

Értékelésnél fontos a fejlődésfókuszú gondolkodásmódot fejlesztő visszajelzést adni: inkább a folyamatra magára és ne a végeredményre fókuszáljon a visszajelzés.

\subsection{Önszerveződő tanulási környezet, SOLE}
Sugata Mitra által kialakított módszertan lényege, hogy a tanárok arra bátorítják a gyerekeket, hogy csoportban, az internet segítségével Nagy Kérdéseket válaszoljanak meg. A jó kérdés az, amire nem egyszerű a válasz, sőt lehet, hogy nincs is rá egyfajta választ. Cél, hogy a gyerekek maguk alakítsák a folyamatot, formálják a kérdést és alakítsák a válaszokat.

\begin{itemize}
  \item Tanár kialakítja a teret: körülbelül négy gyerekenként egy számítógép, amit körbe lehet ülni.
  \item Gyerekek maguk formálják a csoportjukat, sőt, még csoportot is válthatnak a munka során. Mozoghatnak, kérdezhetnek, ,,leshetnek'' a másik csoportoktól.
  \item Körülbelül 30-45 perc után a csoportok prezentálják a kutatásuk eredményét.
\end{itemize}



\paragraph{A jó kérdések}
Nagy kérdésekre nincs könnyű válasz. Sokszor nyílt és nehéz kérdések; de még azért előfordulhat, hogy senki sem tudja rá választ. A cél, hogy mély és hosszú beszélgetéseket generáljon a kérdés. Ezek azok a kérdések, amikre érdemes nagyobb elméleteket állítani, amiket jobb csoportban megvitatni, amikről érvelni lehet és kritikusan gondolkodni.

A jó kérdések több témát, területet (tantárgyat) kapcsolnak össze: ,,Mi a hangya'' kérdés például nem érint annyi különböző területet, mint a ,,Mi történne a Földdel, ha minden hangya eltünne''.

\paragraph{Fegyelmezés}
Tanár feladata a folyamat során meghatározni a nagy kérdést, és tartani a kereteket. A cél, hogy a gyerekek maguk szervezzék saját munkájukat, így minimális beavatkozás javasolt. Kezdetben, gyakorló csoportoknál a tanárnak sokszor kell emlékeztetni magát, hogy idővel kialakul a rend. ,,Bízz a folyamatban!''

Amikor a tanár úgy látja, hogy nem megy a munka, akkor csak finoman emlékezteti a csoportokat, hogy lassan jön a prezentáció ideje. Amikor valaki a csoportjáról panaszkodik, akkor elmondhatja, hogy szabad csoportot váltani. Ha valaki zavarja a többieket, akkor megfigyelheti, hogy a gyerekek tudnak-e már konfliktus feloldani. Ha valaki nem vesz rész a munkában, akkor gondolkozhat olyan kérdésen, ami a demotivált gyerekeket is bevonza.

\section{Megfontolt gyakorlás}
Ahogy \pcite{ericsson2016peak} is kimutatja mindenki tudja, minden készségét, képességét fejleszteni, ha megtervezetten, megfontoltan gyakorolja. Budapest School a hagyományosan készségtárgyként számon tartott ének, rajz, testnevelés és technika témákon kívül nagyon sok mindent kezel készségként: írásbeli érettségi vizsgát tenni magyarból, geopolitikai elemzéseket végezni, hiperbolikus függvényekkel való egyenlet megoldás ugyanúgy értelmezhetőek készségként, mint domináns csoporttagokkal való együttműködés, van egy stresszhelyzetben lenyugtatni magunkat.

A készség és képesség fejlesztés legjobb eszköze a megtervezett gyakorlás: fejlődés érdekében okosan gyakorlunk.

\begin{description}
  \item[Világos és specifikus cél] Fontos, hogy tudjuk, mit gyakorlunk, mit akarunk elérni.  Lehetőleg a cél legyen mérhető és mindenképp realisztikus, elérhető.
  \item[Fókusz] Gyakorlás során egy dologra érdemes figyelni
  \item[Konfortzónán kivül kell lenni] Az edzőnek, tanárnak, trainernek néha érdemes a tanulót kicsit ,,nyomni''. Emlékeztetni, hogy mindig lehet kicsit többet elérni.
  \item[Folyamatos visszajelzés] Nagyon gyakran
\end{description}
