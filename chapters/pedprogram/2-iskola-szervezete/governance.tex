\section{Az iskola kormányzása}
\label{sec:az_iskola_kormanyzasa}
Az iskola szervezetét a tagjai együtt alakítják. A szervezet élő, folyamatosan változik, a következő alapelvek mentén:

\begin{itemize}

  \item
        Gyorsan és folyamatosan tanuló, agilis szervezetként az iskola min\-den\-nap jobban támogatja a gyerekek tanulását, mint tegnap.
  \item
        Minden résztvevő stabilitás, biztonság, kiszámíthatóság iránti igénye pont annyira fontos, mint a változás, a javulás, a fejlődés igénye.
  \item
        A gyerekeket leginkább ismerő, hozzájuk legközelebb álló tanárok (gyerekekkel és szülőkkel erős kapcsolatban) minél több helyzetben hoznak döntéseket.
  \item
        Az együttműködés, a partneri kapcsolat, a kölcsönös felhatalmazás a tanárok, adminisztrátorok között is folytonos, nem csak a tanár-gyerek kapcsolatban.
\end{itemize}

Azt szeretnénk, hogy gyerekeink kreatív, környezetüket aktívan alakító, mély partneri kapcsolatokban élő, problémamegoldó, csapatjátékos, folyamatosan tanuló, a világot változtatni tudó felnőttekké váljanak. Ehhez olyan iskolát építünk, ahol a tanárok kreatívak, környezetüket aktívan alakítják, mély partneri kapcsolatban élnek, problémákat oldanak meg, csapatban dolgoznak és folyamatosan tanulnak.

Az iskolát mint szervezetet a \emph{szociokrácia} (sociocracy) szervezeti modell alapján működtetjük, mert így tudjuk leginkább elérni, hogy egyszerre legyen örömteli és hatékony az együttműködésünk. Ez egy olyan, az üzleti világban is kipróbált dinamikus döntéshozatali rendszer, amely egyszerre segíti a harmonikus és örömteli közösségi együttműködést, és jelent garanciát arra, hogy az együttműködés hatékony lesz az egyes csapatokon belül.

\subsection{Döntéshozás}
\label{sec:consent_based}

Az iskola minden csapata (egy mikroiskolát működtető tanulásszervezők, gyerekek egy csapata stb.) a \emph{hozzájáruláson alapuló döntési mechanizmust} (consent based decision making) használja ahhoz, hogy a szervezet gyorsan tudjon döntést hozni, \emph{és} minden tagja hallathassa a hangját.

A csapat valamennyi tagja hozhat javaslatokat, ha működési
hatékonytalanságot, feszültséget, problémát talál, és van rá
megoldása. A javaslat értelmezése után az érintettek mindegyikét meg
kell hallgatni, hogy \emph{elfogadhatónak} tartja-e a javaslatot, azaz
hozzájárul-e a változáshoz, mert \emph{,,elég jónak és biztonságosnak
  találja, hogy kipróbáljuk az új működést''} (\emph{``is this
  good enough for now and safe enough to try?''}). Fontos, hogy
mindenki egyenként hallassa hangját. A javaslat elfogadásra kerül, ha
és amikor minden érintett hozzájárult.

Mindenki kifejezheti a \emph{fenntartásait} (concern), és a csapat feladata ezeket meghallani, és reagálni rájuk. A fenntartás azonban még nem jelenti a javaslat elutasítását, csak fontos információt ad a döntés végrehajtásához.

A javaslatot a csapat nem fogadja el, ha valamelyik csapattag \emph{ellenzi} (objection) azt. Az ellenzés egy én-üzenet, valami olyasmi: ,,ha a csapat ezt a döntést meghozná, akkor mélyen sérülne a csapathoz való elköteleződésem, mert az én igényemet, ami \ldots{}, nem elégíti ki a javaslat. Nekem szükségem van \ldots{}, ezért inkább javaslom, hogy \ldots{}''. Fontos, hogy az ellenvetést megfogalmazó mondja el a saját igényeit, szükségleteit és tegyen új javaslatot, vagy kérjen segítséget, hogy milyen új javaslatot tehetne. Ellenvetés esetén a csapat együtt dolgozik azon, hogy új javaslatot találjon, ami az ellenvetést feloldja, és az eredeti javaslat célja felé viszi a szervezetet.

\paragraph{A hozzájárulás nem konszenzus}

A konszenzus alapú döntések esetén mindenkinek egyet kell értenie abban, hogy a döntés a legjobb, leghelyesebb, leghelyénvalóbb. A Budapest School iskolában azt a kérdést tesszük fel inkább, hogy van-e valakinek ellenvetése és a javaslat kellően biztonságos-e ahhoz, hogy kipróbáljuk. Nem azt a kérdést tesszük fel, hogy mindenki ezt a döntést hozta volna-e és mindenki egyetért-e a döntéssel hanem azt, hogy mindenki tudja-e támogatni a csapat egy másik tagját, és nincs-e olyan ismert kockázat, ami az egyén vagy a szervezet szempontjából nem vállalható fel.

\paragraph{A hozzájárulás nem szavazás}

A Budapest School iskolában nem a többség dönt, és nem az számít, hogy hányan akarnak egy döntés mellé állni. Mindenki hozhat döntést, amit elfogad a csapat minden tagja, azaz egyetlenegy ellenvetés sincs.

\paragraph{Az ellenvetés nem vétó}

A vetójog gyakorlatban a döntés megakadályozását jelenti. Amikor valaki megvétóz egy döntést, akkor azzal a folyamat általában megakad. Az iskola működésében használt ellenvetés egy beszélgetés megindítását jelenti: ,,ezt én így nem tudom támogatni, helyette ezt javaslom inkább''.

\paragraph{A ,,van egy jobb ötletem'', nem ellenvetés}

A szervezetnek nem az a feladata, hogy a legjobb döntéseket hozza, hanem hogy amikor szükséges, akkor javítson a működésén. Ezért minden döntéskor mindenkinek azt kell mérlegelnie először, hogy elfogadható-e neki, hogy azt a bizonyos javaslatot kipróbálja a csapat. Attól, hogy valaki jobb, más javaslatot is tud, attól még először az eredeti javaslatot érdemes kipróbálni és tesztelni.

\paragraph{Minden javaslat csak egy hipotézis}

Amikor valamit változtatunk a szervezet működésén, akkor egy kísérletbe vágunk bele: kipróbáljuk, hogy az új működés tényleg jobb-e, megoldja-e a problémát, feszültséget, kielégí\-ti-e az igényeket. A döntés támogatásakor ezt a próbálkozást támogatjuk.

\paragraph{Nem döntünk mindenről együtt}

A Budapest School iskolá\-ban csak az iskola és a mikroiskola működését megváltoztató kormányzási kérdésekről döntünk együtt.~A Budapest School minden tagja szerepeiből kifolyólag fel van hatalmazva arra, hogy a mindennapi döntéseit maga meghozhassa, ezért nem kell mindent megbeszélnünk. A cél, hogy olyan szerepeket és rendszereket alakítsunk ki, hogy a mindennapi döntéseket mindenki maga meg tudja hozni.

\subsection{Csapatok -- az iskola szervezeti egységei}

A Budapest School csapatai (a szociokrácia terminológiájában a \emph{körök}) önálló csoportok egy jól meghatározott céllal, felruházott felelősséggel, döntési körrel. A csapatok maguk határozzák meg a saját működésüket (policy making), és végzik el a saját feladatukat. Az iskolában azok döntenek együtt, akik együtt dolgoznak, egy csapatban (``those who associate together govern together''). És fontos, hogy akik együtt dolgoznak, jól legyenek egy\-mással.

Azt is tudjuk, hogy akik egy munkát elvégeznek, azok a munka szak\-ér\-tői, ezért ők tudnak arról a legjobban dönteni, hogy hogyan érdemes a munká\-ju\-kat szervezni, alakítani. Nincs főnök, külső szakértő, aki megmondja egy csapatnak, mit és hogyan csináljanak addig, amíg a rájuk felhatalmazott kereteken belül maradnak. Az természetes, hogy minden segítséget, támogatást, információt megkapnak, amire szükségük van. De a kormányzás az ő kezükben van.

\paragraph{Mikroiskola tanulásszervező csapata.}

A Budapest School szervezet állandó csapatai az egy-egy mikroiskolát vezető tanulásszervezők csapata, ami egy \emph{szociokratikus kör}. A mikroiskola gyerekeinek (családjainak) és tanárainak életét meghatározó döntéseket maguk hozzák meg. Így például a napirend, a csoportbontások, a szülői értekezletek tematikája a saját döntéseik alapján alakul ki. Fontos, hogy a csapattagok maguk tudják meghatározni, kivel tudnak és akarnak együtt dolgozni, mikor és mit akarnak csinálni.

\paragraph{Csapatok kapcsolódása}

Egy-egy ember több csapatnak is tagja lehet. Egyrészt munkacsoportok alakulhatnak egy-egy feladat elvégzésére, és a Budapest Schoolban egy ember több részfeladatot is ellát. Másrészt a csapatokat kifejezetten úgy alakítja a közösség, hogy legyenek köztük kapcsolódások, olyan tagok, akik összekötik a csapatokat.

Vannak olyan csapatok, melyek elsődleges célja összekötni a kisebb csapatokat. Például minden mikroiskolai csapat delegál egy képviselőt az iskola közös naptárát létrehozó munka\-csoportba.

\paragraph{Csapatok vezetői}

Minden csapatnak van egy \emph{vezetője} (szociokrácia terminológiában a
\emph{circle leader}). A vezető feladata, hogy mindenki ismerje a csapat célját, a \emph{,,miért létezünk?''} kérdésre a választ, és hogy a csapat működjön: tiszták legyenek a szerepek és megtörténjen az, amiben megállapodott a csapat, és működjenek és fejlődjenek a folyamatok.

A csapatvezető a Budapest School rendszerében nem az, aki
meg-\linebreak
mondja, ki mit csináljon, nem osztja, ellenőrzi vagy felügyeli a feladatokat, nem rúg ki, és nem vesz fel embereket, hanem szolgálja a csapatot (servant leadership) azzal, hogy segíti a megállapodásokat betartani: facilitál, moderál, szintetizál, kísér, kérdez. A csapatvezető megválasztásához, mint minden szerep megválasztásához, a csapat minden tagjának hozzájárulása szükséges.

% Strukturál, összeszervez, koordinál, levezet, emlékeztet.

%Learning architect
%ne legyen bystander
%Ő sem autoritas,  hanem javasol, tematizál, szempontot hoz.

%az, aki arról beszél, hogy a gyerekek igyényeinek milyen struktúrák, keretek, %csoportbontások, modulok, tevékenyslg felelnek meg leginkább 

\subsection{Mi van, amikor egy csapat nem tud döntést hozni, együttműködni?}

Amikor a csapattagok úgy érzik, hogy nem tudnak mindenki számára elfogadható döntéseket hozni, nem haladnak, vagy megjelentek a játszmák, és ezért már nem tudják a csapat célját szolgálni, akkor konfliktus, feszültség alakul ki, aminek feloldásához segítséget hívhatnak be a szervezet többi részétől. %(lásd .~fejezet).

A csapat folyamatos harmóniájáért folyamatosan dolgozni kell, ahogy az egészségünk megőrzése és a problémák megelőzése is napi rutinná kell hogy váljon. Ezért a Budapest School csapatainak erősen ajánlott a rendszeres visszajelzés, visszatekintés (retrospektív) és a team coaching.
