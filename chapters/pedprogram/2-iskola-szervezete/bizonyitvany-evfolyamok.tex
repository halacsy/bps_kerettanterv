\input{chapters/kerettanterv/keretek/bizonyitvany}
\subsection{Kérelmek elbírálása}

A szülő és gyerek évfolyamszintlépés vagy osztályzatra váltás kérelmét bírálók értékelik. Minden esetben legalább három bíráló bírál egy kérelmet: a bírálók közül egy a gyerek mentortanára, egy pedig mindenképp másik mikroiskola tanulásszervezője. A bírálókat a fenntartó választja ki és kéri fel. Ha a mentortanár valamilyen okból nem tudja feladatát elvégezni, akkor helyette az a tanulásszervező lesz a bíráló csapat tagja, aki legtöbb időt töltött az elmúlt két trimeszterben a gyerekkel.

Ha a bírálók közül akár egy is úgy véli, hogy az évfolyamszintlépés vagy osztályzat nem megalapozott, akkor erről indoklással értesítik a gyereket, szüleit és mentortanárát. Ilyenkor a gyerek javíthatja kérelmét és tetszőleges számú esetben ismételheti a folyamatot. Tulajdonképpen az évfolyamszintekről és osztályzatokról mindig olyan döntésnek kell születnie, ami a gyereknek, a szülőknek és a bírálóknak is elfogadható. Ha nem tudnak megállapodni, akkor \aref{sec:konfliktusok_kezelese}. fejezetben leírtak alapján kell keresniük a mindenki számára elfogadható megoldást.

Az évfolyamszintlépésről és az osztályzatra váltásról vagy épp a kérelmek elutasításáról az iskola minden tanára értesítést kap. Ha a nevelőtestület\footnote{Nkt. szóhasználata.} nem ért egyet a bírálók döntésével, akkor új bírálók kinevezését kérhetik.

A kérelmek elbírálását 20 tanítási nap alatt el kell végezni.\footnote{Ha a kérelem nyári szünetben érkezett, akkor augusztus 31-ig.}

Évfolyamszintlépést az iskola az utolsó évfolyamszintlépéstől számított két tanéven belül automatikusan indít. Így nem fordulhat elő, hogy egy gyerek évfolyamszintjei két éven keresztül nincsenek felülvizsgálva.

Magántanuló és az órák látogatásáról valamilyen okkal felmentett gyerekek évfolyamszintlépését és szükség esetén osztályzatkérelmét pontosan ugyanazon folyamatokkal kell elvégezni, mint a nem magántanuló és nem felmentett gyerekét.

\subsection{Osztályozóvizsga}
% forras: http://www.petroczigabor.hu/cikkek/tanugyigazgatas/Osztalyozo_vizsga.html
A \emph{Osztályzatokra váltás} és \emph{Évfolyamszintlépés} folyamat a gyerek évközi alkotásai, munkája, teljesítménye eredményeként készült portfólió alapján történik, ezért a folyamat megfelel a 20/2012. (VIII.31.) EMMI-rendelet 64.~§ (1) azon elvárásának, hogy a tanuló osztályzatait \emph{,,évközi teljesítménye és érdemjegyei''} alapján kell megállapítani azzal a kikötéssel, hogy a Budapest School-kerettanterv elfogadja az érdemjegyeknél gazdagabb szöveges és értékelőtáblázatok-alapú visszajelzést.

Ha a portfólió alapján nem állapítható meg az évfolyamszintlépéshez és az osztályzathoz szükséges tanulási eredmények megléte, akkor a gyereknek ki kell egészítenie a portfólióját. Akár egy tudáspróbával, vagy online teszttel. Vagy el kell fogadnia, hogy \emph{még} nem érte el a következő évfolyamszintre lépéshez szükséges tanulási eredményeket.

Ugyancsak kiegészítendő a portfólió, ha igazolt vagy igazolatlan mulasztások miatt az iskolában végzett munka nem volt elengendő az elégséges portfólió elemek összegyűjtésére. Ez azt is jelenti, hogy az iskolának nem kell az \emph{Osztályzatokra váltás} és \emph{Évfolyamszintlépés} folyamatoktól eltérnie, csak a portfóliót kell kibővíteni, vagy megint csak a gyereknek el kell fogadnia, hogy \emph{még} nem érte el a következő évfolyamszintre lépéshez szükséges tanulási eredményeket.

Ha a gyereket bármely okból felmentették a tanórai foglalkozásokon való részvétele alól, akkor a 20/2012. (VIII.31.) EMMI-rendelet 64.~§ (2)  alapján osztályozóvizsgát kell tennie. A Budapest School iskolában a fent részletezett \emph{Osztályzatokra váltás} és \emph{Évfolyamszintlépés} folyamatok  felelnek meg az osztályozóvizsgának.
