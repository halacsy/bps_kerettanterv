\section{A közösségi lét szabályai}
\label{sec:kozossegi_elet}
A Budapest School egy közösségi iskola: a gyerekek együtt tanulnak és alkotnak, a tanárok csapatokban dolgoznak, és a szülők is egy elfogadó közösség részének érezhetik magukat. A tagok -- a tanárok, a gyerekek, a szülők és az adminisztrátorok -- azért csatlakoznak a közösséghez, mert itt szeretnének lenni, és itt érzik magukat boldognak, egészségesnek és hasznosnak. A közösség azért fogad be új tagokat, hogy nagyobb, erősebb közösség lehessen.

\paragraph{Alapcsoportok} A Budapest School iskola kisebb mikroiskolák
hálózataként működik (lásd \aref{sec:mikroiskola} fejezetet). Ez a gyerekek és tanárok elsődleges közössége: gyerekként ez az a közösség, akikkel együtt járnak iskolába, együtt alakítják az iskolájukat, tanárként ez az a csapat, akikkel együtt dolgoznak, hogy létrehozzák, tartsák és fejlesszék a mikroiskola gyerekeinek tanulási környezetét.

A tanulás egysége a modul, amiről \aref{sec:modulok} fejezet részletesen ír. Egy modul csoportjában a közös érdeklődésű és célú gyerekek tanulnak együtt, mert együtt boldogabban, hatékonyabban el tudják érni a céljukat.

\paragraph{Saját szabályok}
\label{sec:sajat_szabalyok}
A mikroiskola és akár egy-egy modul kereteit, szabályait a résztvevők alakítják ki. Pontosabban a tanárok \footnote{Mikroiskola esetén a tanulásszervező tanárok, modulok esetén a modulvezető tanárok és a tanulásszervező tanárok közösen.} felelőssége és feladata, hogy minden tanár és gyerek számára elfogadható, betartható, releváns és értelmes szabályok legyenek. Mind a gyerekek, mind a tanárok javasolhatnak új szabályokat, vagy szabályváltoztatást. Minden egyes gyereknek és tanárnak hozzájárulását kell adnia minden javaslathoz, mondván: ,,it's good enough for now and safe enough to try'', azaz, ,,elég jónak és biztonságosnak tartom, hogy kiprobáljuk'' a szabályokat.

Ebből következik, hogy minden mikroiskolának saját házirendje, szabályai lehetnek, és modulonként alakulhat, hogy mit, mikor, hogyan és kivel csinálnak a résztvevők.

A szabályok alakításának elsődleges szándéka mindig az legyen, hogy a gyerekek fejlődése, tanulása, alkotása és a közösség működése egyre jobb legyen.

\subsection{Konfliktusok, feszültségek kezelése}
\label{sec:konfliktusok_kezelese}
Tudjuk, hogy a Budapest School szereplői, a gyerekek, a tanárok, a szülők, a pedagógiai program, a kerettanterv, a fenntartó, a szomszédok, az állami hivatalok  között feszültségek és konfliktusok alakulhatnak ki, mert különbözőek vagyunk, különbözőek az igényeink. A feszültségekre és a konfliktusokra a Budapest School olyan lehetőségként tekint, amelyek együttműködésen alapuló megoldása építi a kapcsolatot, és segíti a fejlődést.

Minden vágy, ötlet, szándék, cél, viselkedés közötti különbség, ha az valamelyik félben negatív érzéseket kelt, feszültséget és konfliktust okozhat. Ebbe beletartozik az is, ha valaki nem azt és úgy csinálja, ahogy nekünk erre szükségünk van, vagy ha bármilyen okból nem érezzük magunkat biztonságban, vagy más univerzális emberi szükségletünk \citep{rosenberg2003nonviolent} nem elégül ki.

Konfliktus alakulhat ki a gyerekek, szülők és tanárok között bármilyen relációban, és adódhatnak egyéb, belső konfliktusok, nehézségek is akár a család, akár a Budapest School életében, amelyek kihathatnak a közösségi kapcsolatainkra.

\subsubsection{A BPS-konfliktusok feloldása}

Az iskola partnerségen alapuló szervezetében nem autoritások, főnökök, hivatalok, bírók oldják meg a konfliktusokat, hanem egyenrangú társak. Az iskola feltételezi, hogy a felek tudnak gondolkodni, következtetni, felelősséget vállalni a döntéseikért és cselekedeteikért.\footnote{Kisgyerekeket mentoraik és szüleik reprezentálnak.}

\paragraph{Alapértékek}
Ahhoz, hogy tényleg partneri kapcsolatban, egyenrangú felekként lehessen konfliktusokat, problémákat megoldani, érdemes közös értékeket elfogadni.
\begin{itemize}
      \item Először a saját változásunkon dolgozunk, mert nem nagyon tudunk más embert megváltoztatni, csak magunk változásáért lehetünk felelősek.
      \item Felelősséget vállalunk gondolatainkért, hiedelmeinkért, szavainkért és viselkedésünkért.
      \item Nem pletykálunk, szóbeszédet nem terjesztjük.
      \item Nem beszélünk ki embereket a hátuk mögött.
      \item Félreértéseket tisztázunk, konfliktusokat felszínre hozunk.
      \item Személyesen, 1-on-1 beszélünk meg problémákat, másokat nem húzunk be a problémába.
      \item Nem hibáztatunk másokat a problémákért. Amikor mégis, akkor az egy jó alkalom arról gondolkozni, hogy miként vagyunk mi is része a problémának, és miként kell a megoldás részévé válnunk.
      \item Erősségekre több figyelmet fordítunk, mint a gyengeségekre, és a lehetőségekről, megoldásokról többet beszélünk, mint a problémákról.
\end{itemize}

\paragraph{Feszültség felszínre hozása}
Olyan módszereket, folyamatokat, szabályokat, szokásokat kell kialakítani minden közösségben, hogy legyen tere és ideje a feszültségeket előhozni.
\begin{itemize}
      \item Iskolai csoportok rendszeresen kezdik a napjukat egy bejelentkező körrel, ahol van lehetőség a feszültségeket is felhozni.
      \item A csoportok rendszeresen tartanak retrospektív gyűlést, ahol értékelik, mi volt jó és nem annyira jó egy vizsgált időszakban.
      \item Évente legalább kétszer a tanárok egymásnak, a szülők a tanároknak, a gyerekek a tanároknak, a tanárok a gyerekeknek visszajelzést adnak szervezett formában.
      \item A gyerekek a mentorukkal rendszeresen találkoznak, ahol teret kapnak a felmerülő feszültségek.
\end{itemize}

\paragraph{Megbeszélés}

A Budapest School közösségének valamennyi tagja (a tanárok, gyerekek, szülők, adminisztrátorok, iskolát képviselő fenntartó) vállalja:

\begin{itemize}

      \item A közösség mindennapjaival kapcsolatos konfliktusok esetén elsőként az abban érintett személynek jelez közvetlenül.
      \item A személyes kritikát mindig privát csatornán fogalmazza meg először, ha kell, akkor segítő bevonásával.
      \item   Bármelyik fél jelzése esetén lehetőséget biztosít arra, hogy a vitás kérdést megbeszéljék közvetlenül, a folyamatban részt vesz.
      \item
            Szakítás, kilépés, lezárás előtt legalább három alkalommal megpróbál egyeztetni.
      \item
            Az egyeztetésre elegendő időt hagy, amely legalább 30 nap, vagy -- amennyiben több időre van szükség -- a másik féllel megállapodott idő.
      \item
            Teljes figyelemmel, nyitottsággal, a probléma megoldására fókuszálva igyekszik feloldani a konfliktust, és közösen megoldást találni a problémára.
\end{itemize}

Összefoglalva: ha problémánk van egymással, akkor azt megbeszéljük. Nem okozunk egymásnak meglepetést, mert vállaljuk, hogy rögtön elmondjuk egymásnak konfliktusainkat.

\paragraph{Közvetítő bevonása}

Ha úgy érezzük, hogy a személyes egyeztetés nem vezetett megoldásra, a tárgyalást külső segítség bevonásával folytatjuk. Ez lehet egy másik csoporttag, egy tanár, vagy egy teljesen külsős mediátor.

Amikor bármely fél közvetítőt kér, akkor a másik ezt elfogadja. Nem mondhatjuk azt, hogy  \emph{,,de hát mi magunk is meg tudjuk oldani a konfliktust''}.

\paragraph{Eszkalálás}

Ha két fél nem tudja megoldani a konfliktust, akkor kérhetnek segítséget a \texttt{segitseg@budapestschool.org} címen, amire 48 órán belül kell választ kell kapnia. Az e-mail kezeléséért az iskola igazgatója felel.

\paragraph{Megállapodások}

Ha az egyeztetés, tárgyalás és közvetítő bevonása során sikerül valamilyen megoldást vagy a megoldáshoz vezető folyamatot egyeztetni, a felek \emph{megállapodnak} abban, hogy ki mit tesz, vagy milyen szabályokat alakítanak ki, illetve hogy mennyi időt adnak egymásnak, hogy kipróbálják, sikerült-e feloldani a konfliktust. Segíteni szokott a kérdés, hogy \emph{most megállapodtunk vagy csak beszéltünk róla?}.

Nagyobb konfliktusok esetén jó gyakorlat, és bármely fél kérheti, hogy írásban is rögzítsék a megállapodást. Ez lehet egy papírfecni is, vagy egy e-mail. Lényege nem a formátum, hanem  hogy minden fél emlékezzen a megállapodásra.

\paragraph{Egyeztetés sikertelen}

Ha a felek között az egyeztetés sikertelen volt, vagy a megoldási javaslat nem működött, a felek ezt írásban meg kell hogy állapítsák. Erre azért van szükség, hogy egyetértés legyen abban közöttük, hogy értik, a másik fél sikertelennek érzi az egyeztetést.

\paragraph{Lezárás}

Az egyeztetés sikertelensége esetén elengedjük egymást. De ez a végső megoldás.

\subsection{Kiemelt konfliktusok}

\subsubsection{Gyerek-gyerek konfliktus}

A mindennapokban a gyerekek akarva-akaratlanul is belecsöppennek olyan hely\-ze\-tek\-be, amikor a közösségben vagy interperszonális kapcsolataik során megborul a mindennapi egyensúly. Ezekben a konfliktushelyzetekben leginkább a felborult egyensúly helyreállítására törekszünk \emph{resztoratív konfliktusfeloldási technikával}.

A resztoratív konfliktusfeloldás alaptézise az, hogy minden ilyen megborult egyensúlyi állapot egy lehetőség valami megújítására, újragondolására. A résztvevők egy külső személy segítségével (általában a jelen lévő tanár) együtt alakítják a megoldást, egészen addig, amíg az eredmény mindenki számára a konfliktus feloldását jelenti, azaz a megborult egyensúly helyreállítását.

A folyamat során a konfliktusban részt vevő összes személy elmondja az érzéseit, meglátását a felmerülő helyzettel kapcsolatban, valamint az én-közléseken túl a szükségleteikről is beszélnek. Ezen szükségletek képezik a megoldás alapját, azaz ezeket egy tető alá hozva feloldhatjuk a fennálló konfliktust. Ilyenkor mindig először azokat a pontokat keressük meg, amelyekben egyetértenek a résztvevők, hiszen ez egy közös alapot szolgáltat arra, hogy a valódi feloldást megtalálhassuk.

Fontos, hogy a beszélgetésben az összes fél hallassa a hangját, és meg is legyen hallgatva. Az értő figyelem kompetenciája is fejlődik ezen módszer alkalmazása során, például, ha az érintett felek elmondják, hogy mit hallottak meg abból, amit a másik elmondott.

Előfordulhat, hogy ez a folyamat nem egyből a konfliktus után indul el: ha a résztvevők beleegyeznek, akkor a beszélgetés elhalasztható, de lehetőleg még aznap történjen meg.

\subsubsection{Gyerek-iskola, tanár-szülő konfliktus}

Minden gyereknek van egy mentora. A szülők számára a mentor az elsődleges kapocs az iskola felé. Ezért, ha a szülőben jelenik meg egy feszültség, akkor elsődlegesen a mentornak jelez. Ugyanígy, a mentor közvetíti a család felé a gyerekkel kapcsolatos feszültségeket.

Ha egy gyerek vagy szülő úgy érzi, hogy egy gyereknek nem jó az iskolai élménye, például nem tanul eleget, vagy kiközösítik, vagy csak nem szeret bemenni, akkor feladata, hogy rögtön beszéljen a mentortanárral.

Ha nem sikerül a mentorral megbeszélni a konfliktust, és megoldást találni, akkor a szülőnek is lehetősége van segítőt behívni, aki lehet egy másik tanár, másik szülő, az iskolaigazgató vagy bárki, akinek képességeiben bízik.

Előfordulhat, hogy a tanárok vagy az iskola úgy érzik, hogy egy gyereknek nem tesz jót a Budapest School közössége, vagy a hozzáállása súlyosan zavarja vagy sérti a Budapest School közösséget vagy azok tagjait. Az is lehet, hogy a tanárok vagy a Budapest School a szülővel való kapcsolatot érzik konfliktus vagy feszültség forrásának. Ilyen esetben ugyanígy le kell folytatni a konfliktuskezelés folyamatát és megpróbálni feloldani a feszültséget. Ennek sikertelensége esetén az iskola jelzi a családnak írásban, hogy el fog válni.

\subsubsection{Pedagógiai program, kerettanterv be nem tartásával kapcsolatos konfliktusok}

Amikor egy tanár, egy gyerek vagy egy mikroiskola nem tartja be a kerettantervet, a pedagógiai programot, a házirendet, vagy egyéb közösen megalkotott szabályokat, akkor konfliktus alakul ki közte és az iskola között. Ilyenkor szintén a konfliktuskezelés folyamatát kell lefolytatni.

\subsubsection{Évfolyamszintlépés, osztályzatra való átváltás konfliktusai}
Szülő-iskola konfliktusainak nagy része sok iskolában az osztályzatokkal és a bizonyítvánnyal kapcsolatos. A Budapest School iskolában a gyerekek maguk kérelmezik az évfolyamszintlépés és szükség esetén az osztályzatra való átváltást. Maguk tesznek javaslatot arra, hogy mikor és hány évfolyamot lépjenek, és hogy milyen osztályzat kerüljön a bionyítványba. A bírálók ezt elfogadják vagy elutasítják. Amikor a gyerek/szülő kérelmét a bírálók elutasították, akkor konfliktus alakul ki. Ilyenkor is az előbbiekben leírt elveket, folyamatokat kell alkalmazni.