\begin{quote}
      Az iskolában folyó nevelő-oktató munka pedagógiai alapelvei, értékei,
      céljai,
      feladatai, eszközei, eljárásai.

      Ide kene valami frappans idezet. Talan Sugata Mitratol. Mondjuk ilyen We
      need
      to look at learning as the product of educational self-organization. It’s
      not
      about making learning happen; it’s about letting it happen.
      !!! If a child can't learn the way we teach, maybe we should teach the
      way
      they learn!!!

      !!! We are what we repeatedly do. Excellence therefore is not an act, but
      a
      habit. - Aristotle!!!

\end{quote}
\input{chapters/kerettanterv/iskola_celja}

\section{A fejlődésközpontú módszer}
A Budapest School Általános Iskola és Gimnázium mikroiskoláinak legfőbb
pedagógiai alapelve, hogy mindig ott, akkor és az történjen a
gyerekekkel, ami őket a fejlődésükben a leginkább támogatja. Minden, ami
az iskolában történik újra és újra erre az alapkérdésre kell, hogy
visszatérjen. Az segíti a leginkább a gyerekek fejlődését, amit most
csinálunk, vagy változtatnunk kell rajta? A Budapest School
tehát rugalmas és integratív, a gyerekek fejlődéséhez igazodó. Abban
támogatja a gyerekeket, hogy örömmel, harmóniában, mégis folyamatos
kihívásokat keresve fejlődjenek, és így egészséges, boldog és a
társadalom számára hasznos felnőttekké váljanak. A Budapest School
célja ennek megfelelően, hogy a mikroiskoláiba járó gyerekek
megtanuljanak saját erősségeiket fejlesztve egyéni célokat állítani és
azokat később a  világ adta lehetőségekhez és szükségletekhez
igazítani.

\section{Tanulásszervezési elvek}
\label{sec:tanulasszervezesi_elvek}
\todo[inline]{A tanulásszervezi elvek fejezetnek kéne valami struktúrát adni.
      ?}

A tanulás módja egyénenként változó. Az alábbi elvek azonban minden
korosztályban állandóan befolyásolják és keretezik a Budapest School
pedagógiai programját.

\subsection{Tanulni tanuljunk}

\paragraph{A fejlődésközpontú szemlélet}

A gyerekek tanulása fejlődésközpontú szemléletben (growth mindset)
történik. A diákok és a tanárok számára ezáltal nagyobb fontossággal
bír a tanulásba fektetett erőfeszítésük, mint a képességeik.
Erőfeszítéseik segítségével képességeik fejleszthetők,
megváltoztathatóak. Számukra inspiráló a kihívás, és a hibázás kevésbé
töri le lelkesedésüket.

\paragraph{A hibázás tisztelete}

A hibázás a gyakorlás és az új megismerésének jele. A hibázás
feszültségmentes kezelése kulcsfontosságú abban, hogy a gyerekek merjék
feszegetni a saját határaikat, hogy magabiztosan dolgozzanak azon, hogy
képességeiket, ismereteiket, vagy gyakorlataikat folyamatosan
fejlesszék. A hibázásból való tanulás fő célja, hogy mindig új hibákat
ismerjünk meg, és a korábbiakra minél jobb megoldásokat találjanak a
gyerekek.

\paragraph{Önirányított
      tanulás}

A kisgyerekkor élettani jellemzője a kíváncsiság, az igény a
felfedezésre, tapasztalásra. A tanulás számukra egy önvezérelt aktív
folyamat, melynek megtartása és folyamatos fejlesztése a Budapest School
tanárainak legfőbb feladata, hogy ez a későbbiek során rögzült
viselkedésformává válhasson. Két út van, megtanítani a gyerekeket azokra
a képességekre, amelyekre szükségük van, ezzel kockáztatva azt, hogy a
tanulásuk a világ változásával veszít korszerűségükből, vagy abban
segíteni a gyerekeket, hogy megtaníthassák magukat azokra a
képességekre, amelyekre épp az adott élethelyzetükben szükségük van. A
tanulás így élményszerűvé válik, ismeretszerző jellege csökken, és nő az
önálló felfedezés lehetősége.

\subsection{Rugalmas struktúrában}
\paragraph{A tanulás folyamata}

A tanulás egy olyan folyamat, amely különböző állomásokra, rövid célokra
bontható. A tanulási célok állításának folyamata, annak minősége évek
alatt folyamatosan változik, egyre tudatosabbá, pontosabbá, komplexebbé
válhat. Azonban már az első évektől el kell kezdeni annak gyakorlását,
hogy később kialakulhasson az önálló tanulási cél állítás.

\paragraph{Egyéni és csoportos
      tanulás}

A tanulás egyénileg és csoportokban is történhet. A csoportok
megszervezése mindig azon múlik, hogy az adott tanulási célt mi
szolgálja a legjobban. Ennek megfelelően a gyerekek nem állandó, hanem a
tanulási célokhoz, az érdeklődéshez, a képességi szintekhez alkalmazkodó
rugalmas csoportokban tanulnak.

\paragraph{Együtt, diverzen}

A tanulás kevert korcsoportokban is történhet, akár egy nagy családban. Együtt,
egymástól tanulnak a gyerekek, egymást segítik a fejlődésben. Az egymásnak
adott fejlesztő visszejelzések, pozitív megerősítések révén folyamatosan alakul
ki a tanulás tisztelete és a képességek fejlesztésébe vetett hit.

\paragraph{A zárkózottság és fókuszált
      tanulás}

A tanulás módja nagyban függhet attól, hogy egy gyerek mennyire
zárkózott, mennyire tud és akar önállóan tanulni. A csoportos munkák
során alapelv, hogy a zárkózott gyerekek is lehetőséget kapjanak, hogy
írásban, csöndesen, vagy kisebb csoportban végezhessék a munkájukat,
mondhassák el ötleteiket. Az egyéni tanulásban minden gyereknek
lehetőséget kell adni arra és segíteni kell abban, hogy önállóan,
fókuszáltan tudjon tanulni.

\paragraph{Projektek és gyakorlatias tanulás}

A tanulás három rétege, az ismeretszerzés, a gondolkodás fejlesztése és
a gyakorlatias, aktív alkotás egyszerre jelenik meg a Budapest School
mindennapjaiban. Az alkotó munka rugalmas időkereteket, változó
csoportbontásokat, és a projektmódszerek sokszínű alkalmazását igényli.
A tanulás ilyenkor sokszor csinálássá válik, az ismeret pedig termékké
változik.

\paragraph{Interdiszciplináris tanulás}

A tanulás célokhoz és nem tárgyakhoz kötött. Alapértékünk, hogy a tanulás
céljához igazítsuk annak tartalmát, ezáltal az egyes tudományterületek,
művészetek, vagy épp mesterségek gyakran keverednek egymással egy-egy modulon
belül. Szintén a célhoz igazított tanuláshoz kötődik a kutató-felfedező
attitűd, ami a már ismert újramegismerése mellett az ismeretlen
felfedezésére,
a megválaszolhatatlan megválaszolására irányul.

\paragraph{Tanulni egész nap és egész évben}

A tanulás a Budapest Schoolban délelőtti és délutáni idősávokra tagolódik,
melynek pontos
alakítása a gyerekek tanulási igényeitől, fejlettségi szintjétől és
korosztályától is függ. A tanulási rend meghatározásáért a Budapest
School mikroiskoláinak tanulásszervzezői felelnek.

A tanulás trimeszterenként újraszervezett módon tanulási
modulokban történik, melynek során jut idő egyéni és csoportos,
gyakorló, ismeretszerző és gyakorlatias foglalkozásokra is. Az egész
napos iskola lehetőséget biztosít arra, hogy a tanulási egységek között
legyen idő fellélegezni, és felkészülni az újabb modulokra, valamint
arra is, hogy ha egy tanulási egység nagyon magával ragadja a
gyerekeket, akkor benne maradhassanak és annak megfelelően alakítsák
újra az időrendjüket. A tanulás az iskolában nem ér véget. A tanulás
szeretetének kialakulásával folyamatossá válik az ezzel való foglalkozás, így a
Budapest School tanulásnak veszi az otthon, szünetekben eltöltött időt is, ahol
sokszor hatékonyabb módon tud egy gyerek gyakorolni, mint az iskolában, amikor
társaival van egy közösségben és ezáltal számos más inger is éri.

\subsection{Közösséget építünk}
\label{sec:kozosseget_epitunk}
\paragraph{Partnerségi kapcsolatra törekszünk}
\todo[inline]{parntersegrol, mint elerheto celrol irni kell.}

\paragraph{A mindennapok
      nehézségei}

A gyerekek tanulását családi hátterük változása, egyéni problémák,
számos mindennapi esemény befolyásolhatja. Ezek figyelembe vétele a
mindennapokban, a mentor tanárral való bizalmi viszonynak köszönhetően
válik lehetségessé. Ennek a kapcsolatnak az alapjait ezért a partnerség,
az értő figyelem adja.

\paragraph{Esélyegyenlőség a
      tanulásban}

A Budapest School kiemelt figyelmet fordít arra, hogy a sajátos nevelési
igényű tanulók is lehetőséget kapjanak a csoportban való munkára.
Tanulásukat amennyiben szükséges, külső szakember bevonásával segíti. A
Budapest School a hátrányos helyzetű tanuló számára is biztosítani
kívánja az elfogadó, fejlesztő környezetet. Az egyenlő bánásmód
megvalósulása érdekében olyan differenciált tanulási környezetet alakít
ki, ami biztosítja a minél nagyobb mértékű inkluzivitást. A tanulási
esélyegyenlőség feltételeinek megvalósulását az egész napos iskola is
nagyban segíti.

\paragraph{A tanár szerepe a tanulási
      folyamatban}

A Budapest School tanulásszervezői partnerként, a tanulás folyamán
segítő társként vannak jelen a gyerekek életében. A tanulás tanórák
helyett pontos tanulási célokat tartalmazó tanulási modulokból épül fel,
melyek során a tanár az adott cél eléréséhez szükséges eszközöket,
tanulási segédleteket biztosítja. A tanár akkor és annyira segíti a
gyerekeket a saját céljuk elérésében, amennyire azt a gyerek igényli, és
folyamatosan tekintettel van arra, hogy a gyerek saját fejlődési üteme
megvalósulhasson. Ehhez tudatosan kell kezelnie nem csak a gyerekeket
érintő fejlesztési lehetőségeket, hanem azt is pontosan látnia kell,
hogy egy adott tanulási cél elérésének milyen készségszintű, vagy
gyakorlatias alapfeltételei vannak. Ezért a gyerekek tanulási célját
támogatandó segítenie kell abban, hogy a gyakorló idő, a gyakorlatias
alkotó idő és az új ismeret megszerzésének ideje folyamatos egyensúlyban
legyen.

\section{Emberkép}
\label{sec:gyerekkep}

A világ és benne az egyén állandóan változik, és a változás mégis számos
állandóságot jelöl ki. Korábban a technológiai változás évszázadokban volt
mérhető, az általunk használt eszközök száma és komplexitása jóval kevesebb
volt, mára
néhány év, vagy egy pár órás repülőút elegendő ahhoz, hogy olyan környezetbe,
olyan emberek, eszközök közé kerüljünk, ahol másként kell alkalmzkodnunk, mint
ahogy azt tanultuk. Ebben a világban a saját belső harmóniánk megtalálása, a
saját közösségünkhöz, közösségeinkhez való kapcsolódás, a világ működésének
megértése és a törekvés arra, hogy tegyünk a fenntartásáért különösen fontossá
vált. Ahhoz, hogy ennek megfeleljünk a tanári, szülői és a tanulói szerepekben
is folyamatos fejlődésre van szükségünk.
A jövőbe nem látunk, de egy dolgot biztosan tudunk: bármilyenek is lesznek a
jövő
kihívásai, nekünk az a fontos, hogy ez a gyerekek számára ne félelmetes és
szorongást keltő legyen, hanem lehetőséget, kihívást és örömet okozzon.

A célunk, hogy a fiatalok az iskolában és utána is könnyen megtalálják a saját
útjukat. Képesek legyen önmaguknak célokat állítani, azokat elérni. Képesek
legyenek már kisgyerekkortól sajátjuknak megélni a tanulást és ahhoz
kapcsolódóan célokat elérni, és fokozatosan tanulják meg azt, hogy egyénileg és
csoportosan is tudjanak nagyszabású projekteket véghezvinni.
A tanulás három rétege, a tudás megszerzés, az annak felhasználását segítő
őnálló gondolkodás és az aktív alkotás egyszerre jelenik meg a mindennapokban.
Ezek egyensúlyban tartása épp oly fontos, mint az, hogy a Budapest School
kerettantervének megfelelően az egyéniu célok legalább 50\%-ban a kerettantervi
egyéni célokból és további 50\%-ban a saját célokból épüljenek fel. Saját
célként a sajátnak megélt célokat értjük.

Ezért legfontosabb fejlődési dimenziónak az önálló, célorientált tanulási és
stratégiai gondolkodást tekintjük, melynek ütemeit tanulási szakaszokra
bontjuk. A társas kapcsolatok tanulási folyamatában a születéstől a
felnőttkorig a teljes magára hagyatottság és énközpontúság csecsemőkori
állapotából fejlődik az ember önállóan és kreatívan gondolkodó, önmagával és
közösségével integránsan élő érett nagykorúig. Ezt az utat Erik Erikson
pszichoszociális fejlődési modelljében rögzítette \citep{Erikson91}. A Budapest
School ezen elmélet elemeit veszi sorra és integrálja tanulási struktúrájába,
melynek eredményeképp az iskolakezdőtől az érettségizőig négy tanulási szakaszt
különít el. Ezen tanulási szakaszok határait az önállósodás során tapasztalt
egyéni mérföldkövek jelölik ki, melyek fokmérője a saját cél állításának
időbeli, tartalmi előrelépései, valamint az egyén belső szabadságérzete és
közösséghez való kapcsolódása.
Az egyes tanulási szakaszok amellett, hogy a célállításban elkülönülnek
egymástól, a szintugrás abban is mérhető, hogy mennyire képes egy gyerek az
alatta lévő szinten lévő társait segíteni az előrelépésben. A folyamatos
kortárs támogatás a szintekben való előrehaladás valós fokmérője a mentor és
szülő visszajelzései mellett.

\paragraph{Első szint, 5-10 év }

Ebben a korban alakul ki a gyerekek logikus gondolkodása, melynek részeként
feladatokat tudnak rendszerezni, sorrendeket képesek felállítani és azokat
fogalmakhoz társítani. A gondolkodásuk elkezd a befelé fordulóból a társas
kapcsolatok irányába nyílni, ezáltal megnyílik a közösségi problémamegoldás
lehetősége. Igényük nő a belső és a külső rendezettségre, így elkezdhetnek
önmaguk szabályokat alakítani a saját tanulási igényeik kapcsán.
Az első szakaszban a gyerekek pszichoszociális fejlődésükkel összhangban a
saját magunknak állított cél jelentőségének fogalmát tanulják rövid, eleinte
néhány órás, majd a szakasz vége felé, néhány napos tervezéssel és erre adott
önreflexiókkal és külső megerősítésekkel. Megtanulják a ma, a tegnap és a
holnap fogalmát, tanulási szerződésük tartalmát eleinte főleg a mentor és a
szülő segítségével állítják össze, hogy annak a szakasz végére már teljesen
egyedi, önállóan kiválasztott elemei is lehessenek.
Ebben a szakaszban a szabad játéknak még nagy szerepe van, a belső világ
tágassága fokozatosan nyílik meg a külvilág felé, és kezd lényegessé válni az
azokkal való kommunikáció kiérlelése.
Ekkor tanulnak meg a gyerekek írni, olvasni, és a matematikai alapműveleteket,
valamint a mindennapjaikban használatos  geometriai és kombinatorikai
alapfogalmakat, mely tudás a mindennapjaikba beépülő önálló tanulási célokhoz
kapcsolódóan folyamatosan egyre szükségesebbé válik. Önmagukhoz és
környezetükhöz érzékenyen, odafigyeléssel és empátiával fordulnak, megtanulják
tiszteletben tartani, hogy társaik másmilyenek, akiket más dolgok is
érdekelhetnek, másfajta megoldásaik is lehetnek.
A szakasz végére biztonsággal meg tudnak maguknak tervezni egy néhány napos
projektet.

\paragraph{Második szint, 9-14 év}

A gyerek testi és pszichoszociális fejlődése szempontjából egyaránt
kiemelten fontos időszak következik. A korai serdülőkorban alakulnak ki a
másodlagos nemi jellegek, melyek ütemükben mind a fiúk és lányok, mind az
egyének között jelentős eltéréseket mutathatnak. Az egyéni tanulási tervek
összeállításának ezért ebben az időszakban megnő a szerepe. Az agyi struktúrák
jelentős átalakulása is erre az időszakra tehető, a gondolkodás, a figyelem, az
emlékezet területén is lehetnek ezen átalakulások miatt nehézségek, amit
később, az átmeneti visszaesést követően az agy magasabb minőségű működése
követi. Ekkor alapozhatja meg egy gyerek a tervezés, a saját tanulási célok
komplexebb fogalmait. Aki ebbe a szakaszba lép már hetekre előre ki tudja
jelölni a saját feladait. Három év alatt oda akar eljutni, hogy a szakasz
végére önállóan képes legyen egy teljes trimeszternyi tanulási tervet
összeállítani. Ehhez a hetek számát folyamatosan növelnie kell, miközben a
problémák komplexitása is változik. A szülő még mindig megjelenik a
célalkotásban, de egyre inkább átalakul a szerepe tanácsadóvá. A mentor az
egyéni fejlődés mintázataira figyelve segíti a gyereket abban, hogy fejlettségi
szintjének, aktuális testi, lelki változásainak megfelelő módon legyen
terhelve.
A szakasz végén önállóan be tudja mutatni társainak egy pár hetes projekt
eredményeit, és mind szövegértése, mind logikus gondolkodása és matematikai
alapismeretei olyan szinten állnak, hogy elmélyült alkotó, kutató feladatokat
vállalhat a következő szakaszban. Biztonságos nyelv használata sajátja mellett
már egy másik nyelvben is elkezdődik, és értékrendjében önmaga és társai
megismerésén túl a környezet és a világ fogalma is tágulni kezd.

\paragraph{Harmadik szint, 12-16 év}

A sajátként megélt tanulási célok eddigi alapozása ebben a szakaszban nyeri el
mélyebb funkcióját. A tinédzserkor minden szempontból a gyerek kivirágzásának
időpontja, melynek során a helyét kereső, befelé, saját változásaira fókuszáló
gyerekből egy a jövő felé nyitott kamasz válhat. A gondolkodási struktúrák
mellett megnő a családon túli társas kapcsolatok szerepe, és ekkor fontos, hogy
a családias jelleg, a biztonságos tanulás, a szülővel való konzultáció mint a
gyerek számára egyaránt fontos érték, és nem mint kényszer jelenjen meg.
Az érvelés, a hipotézis alapú problémamegoldás, valamint a jelen fókuszált
megélése ebben a korban alakul ki, ahogy annak a tudata is, hogy tetteinknek a
jövőre nézve nagyobb mértékű következményei lehetnek. Kiemelten fontos ebben a
szakaszban a különböző vélemények, információk, megoldási lehetőségek számba
vétele, annak lehetősége, hogy a gyerek egyénileg ismerhesse fel az eltérő utak
közötti különbségeket, és ha teheti kérdőjelezzen meg akár tudományos
hipotéziseket, vagy írjon újra művészeti, kulturális tartalmakat.
Ha a gyerek ezen határok megértésében szabadon fejlődik, akkor lehetősége lesz
arra, hogy a megszerzett alapjait olyan kreatív irányokba fordíthassa, melyek
saját élete és társadalmunk jövője formálásához egyaránt hasznosak lehetnek.
Ebben az időszakban a saját tanulási célokat egy teljes trimeszterre
vonatkozóan egyénileg határozza meg a gyerek, a szülő és a mentor ebben mint
konzulens jelennek meg. Meghozza első komolyabb döntéseit arról, hogy milyen
területekkel szeretne elmélyültebben foglalkozni és ehhez kapcsolódóan
választott érettségi tantárgyait is kijelöli az szakasz végére.
Előadásmódját, kutatási és alkotói munkáját felnőtt jegyek jellemzik.

\paragraph{Negyedik szint, 15-19 év} Ebben a szakaszban a gyerek fizikai
értelemben teljesen felnőtté válik. Érzelmi és szociális biztonságra azonban
kiemelten szüksége van. A szerelem, a szexuális identitás erősödése, az
önállósodásra való igény, az addikciók veszélye konfliktusokat szülhet, melyek
kezelése különösen fontos ebben az időszakban.
Az iskola elsődleges feladata ennek a biztonságos közegnek a megteremtése
ebben a felnőttszerű időszakban. Ebben a mentor a szülővel együttműködve tudja
segíteni a gyereket. A szakasz célja, hogy a gyerek képesssé váljon a saját
életét	meghatározó egy-két éves távlatokban mérhető felelős döntések
meghozatalára, melyek akár sorsfordító jelentőségűek is lehetnek. Ezek a
döntések  vonatkozhatnak egy emelt szintű érettségire való felkészülésre, egy
nemzetközi egyetemre való felkészülésre, egy nagyobb komplexitású kutatási vagy
alkotói projektre. Fontos azonban a gyerek támogatása abban is, hogy nem kell
örökérvényű döntéseket hozni. Ekkora már megtanult szakaszosan célokat
állítani, és tudja, hogy bármikor lesz lehetősége az életben újratervezni.
Önállóan készül az érettségire, tanárai segítik, hogy folyamatosan
megtalálja a kihívást ebben. Saját céljai szűkebb környezetén túl
könnyedén hatással lehetnek már a világra is.

\section{Kapcsolat a hazai és nemzetközi oktatási reformokkal}
\label{sec:kapcsolat_reformokkal}

A Budapest School programja a hazai és nemzetközi oktatási reformok
kontextusában és a pszichológia, a szociálpszichológia, valamint a
szervezetfejlesztés terén elvégzett kortárs kutatások tükrében válik
könnyebben értelmezhetővé.

Magyarországról több iskola története, működése is nagy hatással volt ránk. Az
alternatív iskolák hagyományát többek között a 90-es évektől a \emph{Rogers
      Személyközpontú Általános Iskola}, a \emph{Lauder Javne Iskola}, a
\emph{Kincskereső
      Iskola} és a \emph{Gyermekek Háza} iskolák teremtették meg. \todo{ZK-t
      megemliteni, a koszonet reszben.} A megújuló
középiskolák úttörője az \emph{Alternatív Közgazdasági Gimnázium} és a
\emph{Közgazdasági Politechnikum} voltak. Ezek az iskolák a személyközpontúság,
a gyerekközpontúság hangsúlyozása mellett elkezdték a gyakorlatban
alkalmazni partnerség alapú kommunikációt, a differenciálás, a kooperatív
technikák alkalmazását és
egyes projektmódszertanokat. Programunk kidolgozásában nagy szerepe volt
annak, hogy ezek az iskolák olyan szemléletmódbéli alapokat fektettek
le, amelyek mára alapelvárásként fogalmazódnak meg a szülők oldaláról az
iskolákkal szemben.

Gyakorlati tapasztalatokat a világ más részein is gyűjtöttünk. A 21.
Században a Budapest Schoolhoz hasonló kezdeményezések sorra indulnak a
világban. Ezek egyes jegyei a Budapest School pedagógiai programjával
összhangban vannak:

A \emph{Wildflower School}\footnote{https://wildflowerschools.org/}
mikroiskolák hálózatát működteti kisebb
üzlethelyiségekben. A Budapest Schoolhoz hasonlóan célja, hogy falakat
romboljon a gyerekek és a világ között: a magántanulás és az intézményes
tanulás, a tanár és a tudós szerepe, valamint az iskola és környezete
közötti határok elmosása az egyik fő üzenete.

Hasonlóan az otthontanulás és az  unschooling struktúrált formáját keresi az
Amerikai Texasban alapított \emph{Acton
      Academy}\footnote{https://www.actonacademy.org/}, amely a szokratikus
módszereket (azaz,
hogy megbeszéljük közösen), valós projekten keresztüli tanulást, és a
gyakornokoskodáshoz hasonló munka közbeni tanulást (,,learning on the job")
teszi a megközelítésének középpontjába.

A \emph{High Tech High}\footnote{https://www.hightechhigh.org/} iskoláiban a
gyerekek elsősorban projektmódszertan
alapján tanulnak. A tanulási jogokban való egyenlőség mellett az egyéni
célokra szabott tanulás, a világ alakulásához kapcsolódó tartalmi
elemek, valamint az együttműködés alapú tanulás is megjelenik
pedagógiáukban a Budapest School által is alkalmazott jegyekből.

A \emph{School21}\footnote{https://www.school21.org.uk} brit iskola a 21.
századi képességek fejlesztését tűzte ki
célul. Ennek jegyében a prezentációs, előadói skillek kiemelt
jelentőségűek. Iskolájuk egyensúlyt akar teremteni a tudásbéli
(akadémiai), a szívbéli (személyiség és jóllét) és a kézzel fogható
(problémamegoldó, alkotó) között. A Budapest School iskoláinak hasonló
módon célja, hogy a tanulás három rétegét, a tudást, a gondolkodást és
az alkotást folyamatos harmóniában tartsa.

A \emph{Khan Lab School} Montessori módszert keveri az online tanulással.
Kevert
korosztályú csoportokban, személyreszabott módszerekkel segítik a
képességfejlesztést és a projekt alapú munkát.
https://khanlabschool.org/
