\section{A kerettanterv és a pedagógia program kapcsolata}

Budapest School Általános Iskola és Gimnázium az oktatásért felelős miniszter által jóváhagyott Budapest School Kerettanterv alapján működik. Az iskola munkatársai a kerettantervet, a pedagógia programot, sőt még a szervezeti és működési szabályokat is együtt, egy egységként állították össze. Ez a Budapest School Rendszer, aminek fő célja, hogy a gyerekek úgy tudják azt és akkor tanulni, amit szeretnek, vagy amire szükségük van, hogy közben a tanárok, szülők és a teljes társadalmunkat képviselő hivatalok számára is kiszámítható, tervezhető, biztonságos tanulási környezetet biztosít az iskola.