\section{Elsősegély-nyújtási alapismeretek}
\label{sec:elsosegely}
Ahogy azt a 20/2012 EMMI rendelet 7. § (1) ak) pont előírja, a pedagógia progamunk ismerteti az elsősegély-nyújtási alapismeretek elsajátításával kapcsolatos iskolai tervet.

A cél, hogy a gyerekek és tanárok megtanulják aktívan úgy alakítani környezetüket és viselkedésüket, hogy a balesetek számát minimalizálják, hogy felismerjék, amikor segítségre van szükség, hogy hatékonyan segítsenek és tudjanak segítséget hívni. Ehhez gyakorlásra, a témával kapcsolatos védett időre van szükség. Ezért a Harmónia tantárgy 2., 4., 6. 8., 10. évfolyamszintja csak akkor teljesíthető, ha a gyerek minden második évben elvégez egy minimum négy órás modult, aminek célja,
\begin{itemize}
    \item hogy a gyerekek sajátítsák el a legalapvetőbb és legkorszerűbb elsősegély-nyújtási módokat, azaz tudjanak egymásnak segíteni baj esetén; (nem csak elméletben, hanem gyakorlatban)
    \item sajátítsák el, mikor és hogyan kell mentőt, segítséget hívni;
    \item foglalkozzanak azzal, hogyan tudják környezetüket, csoportjukat, mikroiskolájukat biztonságosabbá tenni és ezt dokumentálják is.
\end{itemize}

A modulszervezője próbáljon meg elsősegély-nyújtási bemutatót szervezni a gyerekeknek az Országos Mentőszolgálat, a Magyar Ifjúsági Vöröskereszt vagy az Ifjúsági Elsősegélynyújtók Országos Egyesületének vagy más, magyar, vagy külföldi képesítést szerzett szakember bevonásával.

Az elsősegély-nyújtási alapismeretek elsajátításával kapcsolatos feladatok megvalósításának elősegítése érdekében:
\begin{itemize}
    \item az iskola kapcsolatot épít ki az Országos Mentőszolgálattal, Magyar Ifjúsági Vöröskereszttel vagy az Ifjúsági Elsősegélynyújtók Országos Egyesületével tanulóink - választásuk szerint - bekapcsolódhatnak az elsősegély-nyújtással kapcsolatos iskolán kívüli vetélkedőkbe.
    \item  minden második évben legalább egyszer a tanároknak lehetőséget biztosít elsősegély tanfolyam látogatására.

\end{itemize}
