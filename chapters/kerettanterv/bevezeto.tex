\chapter{Bevezető}
A Budapest School alternatív kerettanterv a többcélú, egységes	Budapest School Általános Iskola és Gimnázium számára készült, amely 12 évfolyammal működő nevelési-oktatási intézményként ellátja az általános iskola és a gimnázium feladatait.

A kerettanterv a köznevelésről szóló 2011.~évi CXC. törvény 9§ (8)-(9) bekezdésének felhatalmazása alapján a Budapest School iskola köznevelési tevékenységét a motiváció \citep{pink2011drive}\footnote{Az irodalomjegyzéket lásd a \pageref{sec:bibliographyk}. oldalon}, a fejlődési szemlélet \citep{growthmindset} és az elmélyült gyakorlás \citep{ericsson2016peak} pszichológiai kutatási eredményei, az  OECD, azaz a Gazdasági Együttműködési és Fejlesztési Szervezet \emph{Az iskolázás a jövőben}  (\emph{Schooling for Tomorrow}) programjának eredményei \citep{2006schooling} és a modern tanulásszervezési paradigmák, mint az önvezérelt \citep{mitra2012beyond} és a személyre szabott \citep{khan2012one} tanulás alapján határozza meg.

A kerettanterv a köznevelési törvény által megengedett területeken él a speciális szabályozás lehetőségével: meghatározza az iskola tanulásszervezési folyamatát, az értékelő/visszajelző rendszerét és szervezeti-működési sajátosságait. Ezek részeként bemutatja a pedagógus-munkakört, a pedagógusok végzettségével és szakképzettségével kapcsolatos követelményeket, a Budapest School	egyedi helyiség- és felszereléshasználati szabályait, az egy központi iskolával és több telephellyel működtetett mikroiskola-hálózati modellt és a Budapest School minőségfejlesztési alapelveit.

A kerettanterv egyszerre akar a gyerekek számára egy önvezérelt és személyreszabott tanulási környezetet biztosítani, ami képes agilisen reagálni a gyerekek és a környezet igényeire és egy stabil, biztonságos, kiszámítható rendszert is adni, ami biztosítja az iskola és más iskolák közötti átjárhatóságot, a továbbtanulást. Ezt a két szándékot ötvözi \aref{fig:bps_model}.~ábrán látható Budapest School modell.

\begin{figure}
    \centering
    \includegraphics[width=0.8\textwidth]{chapters/kerettanterv/model.pdf}
    \caption{A Budapest School modellben a gyerek körüli buborékban szinte minden a gyerekről és az ő kisközösségéről szól. A külső kör képviseli a társadalmi, törvényi illeszkedést, átjárhatóságot.}
    \label{fig:bps_model}
\end{figure}

\paragraph{Kerettantervünk elsődleges célja} A kerettanterv bemutatja, hol, milyen módon, kitől és mit tanulhat egy Budapest Schoolba járó gyerek.
A gyerekek igényeire gyorsan reagáló mikroiskola egy buborék a gyerek körül. Ebben a körben a kerettanterv a tanulás folyamatát szabályozza, a \emph{mit tanulunk?} kérdés mellett a \emph{hogyan szervezzük meg a tanulást?} kérdésre ad választ. A tanulás során a gyerekek a kerettantervben részletezett módon az érdeklődésüknek megfelelően specifikus tanulási egységeket, vagyis modulokat végeznek el, melyek eredményeit a saját portfóliójukban gyűjtik össze. Így a gyerekek tanulási útja a portfólió fejlődésével nyomon követhető, és a portfólió tartalma alapján megállapítható a gyerek aktuális tudása, képessége. Az iskola fő funkciója emellett mindvégig az aktív tanulás, saját fejlődésük kereteinek megtalálása, a folyamatosan újragondolt saját célok állítása, és e célok irányába történő haladás marad.
 
A Budapest School kerettanterve a gyerekek, tanárok és a szülők közös döntésére bízza, hogy a gyerekek mit és hogyan tanulnak a kerettantervben meghatározott kereteken belül. A kerettanterv a specifikus célkitűzés-tervezés, a tanulás, és az arra történő reflektálás módját írja le, vagyis a tanulás folyamatát rögzíti, míg annak pontos tartalmában szabadságot enged.

\paragraph{A kerettanterv másodlagos célja}  Ennek a szabadságnak a \emph{kereteit} adja meg, hogy biztosítva legyen a mikroiskolán kívüli boldogulása is a gyerekeknek. A kerettanterv
 tantárgyi specifikációja a miniszter által kiadott kerettantervekre \citep{ofi:kerettanterv} épül, azokat strukturálja újra úgy, hogy megtartja annak tantárgyi struktúráját. A kerettanterv a tantárgyak tartalmát tanulási eredmények halmazaként adja meg. A tanulási eredmények féléves bontása, és a tantárgyi specifikációk lehetővé teszik a személyreszabott portfóliók osztályzatokra váltását egy átlátható folyamaton keresztül.

A tantárgyak lefedik a Nemzeti alaptanterv kiadásáról, bevezetéséről és alkalmazásáról szóló 110/2012. (VI. 4.) Korm. rendeletben leírt (a továbbiakban: NAT) műveltségi területeket, fejlesztési célokat és kulcskompetenciákat, 100\%-ban megfelelnek a miniszter által kiadott kerettantervek tantárgyi struktúrájának és az óraszámok is kevesebb mint 30\%-ban térnek csak el. A félévenkénti osztályzatok biztosítják az átjárhatóságot és a továbbtanuláshoz szükséges feltételeket. A kettős rendszer, a személyre szabott belső buborék és a kiszámíthatóságot adó külső kör biztosítja, hogy a 12.~évfolyam végén a gyerekeknek lehetőségük van arra, hogy érettségi vizsgát tegyenek.

\paragraph{Pedagógia módszerek}
A kerettantervünk semleges a pedagógiai módszerekkel kapcsolatban, a tanár feladatának tekinti, hogy mindig az optimálisnak tűnő tanulási, tanítási, gyakorlási módszert válassza. Ezért ez a kerettanterv nem beszél arról, hogy a modulokat (foglalkozásokat, tanórákat) milyen pedagógiai módszer alapján szervezi a tanár.

A kerettantervünk az iskolába járókat gyerekeknek hívja, nem tanulóknak és nem diákoknak. Ennek fő oka, hogy a rendszerünkben a tanárok és a szülők is tanulók, sőt az egész iskola egy tanuló szervezet, így a kerettanterv nem akarja  kizárólag az iskola egyik szereplőjére alkalmazni ezt a szót. Másodsorban a kerettanterv hangsúlyozza, hogy a \emph{család} fontos szerepet kap a Budapest School rendszerében: az iskolában a szülők, a gyerekek és a tanárok együttműködésben dolgoznak a fejlődésért. Azok a gyerekek, akik tanulmányaik vége felé felnőtté érnek a Budapest Schoolban, tanulók is maradnak, és talán egy kicsit gyerekek is, ezért a szóhasználaton miattuk sem változtatunk. Az ő esetükben a gyerek az iskolába járó tanulót jelenti.

\input{chapters/kerettanterv/iskola_celja}
