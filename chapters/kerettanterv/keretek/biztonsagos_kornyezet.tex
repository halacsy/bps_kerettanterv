\section{Biztonságos tanulási környezet}
A közösség minden tagja számára biztonságos és kiegyensúlyozott környezet kialakításáért és fenntartásáért a tanulásszervező tanárok a felelősek.

A Budapest School a tanulásszervezés folyamatait folyamatosan fejleszti. A folyamatok kialakításakor és fejlesztésekor a legfontosabb szempontok a következők:

\begin{enumerate}

      \item Legfontosabb, hogy a tanulás és az iskolában eltöltött idő mindenki számára legyen biztonságos, fizikai és érzelmi szempontból egyaránt.

      \item Egyensúlyban kell tartani az iskola  tagjainak egyéni fejlődését és tanulását és a közösség tagjainak együttműködését, kapcsolódását.

\end{enumerate}
Ez azt is jelenti, hogy nem tartható fenn az az állapot, amikor a közösség egyik tagjának érdekei felülírják a többiek érdekeit, ahogy az sem, amikor a közösség valakinek az igényeit nem veszi figyelembe, vagy amikor a közösségi kapcsolódás felülírja a tanulási célokat.