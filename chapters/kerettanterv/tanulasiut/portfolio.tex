\section{Portfólió}
\label{sec:portfolio}
A modulok eredményeiből, a produktumokból és visszajelzésekből a gyerek és a
mentor portfóliót
állít össze, hogy a tanulás mintázatait észlelhesse, és a
tanárok tudatosabban tudják
a gyereket segíteni a céljai kitalálásában és elérésében. A portfólió a gyerek
céljainak nyomon követését szolgálja, és egyúttal a szülők felé történő
visszajelzés eszköze
is. Minden gyerek portfóliója folyamatosan épül: az tartalmazza az általa
elvégzett feladatokat, projekteket vagy azok dokumentációját, alkotásait,
eredményeit, az esetleges vizsgák eredményeit és a társaitól, tanáraitól kapott
visszajelzéseket. A \emph{portfólió célja}, hogy minden információ meglegyen
ahhoz,
hogy

\begin{itemize}
      \item a gyerek és mentora fel tudja mérni, hogy sikerült-e a kitűzött
            célokat
            elérni, illetve mire van szüksége még a gyereknek új célok
            eléréséhez;

      \item a szülő folyamatosan rálásson a gyereke tanulási útjára;

      \item megítélhető legyen, hogy a tantárgyi követelményekhez
            képest
            hol
            tart a gyerek;

      \item a gyerek a portfólió megtekintésével visszaemlékezhessen a
            tanultakra,
            ismételhessen, tudása elmélyülhessen;

      \item eredményei alapján bizonyítványt lehessen kiállítani.

\end{itemize}

A portfólió folyamatosan frissül, a mindennapi, formális, non-formális és
informális tanulási helyzetek
bármikor adhatnak okot a portfólió frissítésére. Az iskola életében kiemelt
szerepe van a következő eseményeknek.

\begin{enumerate}
      \item Minden \emph{modul végeztével} a portfólióba kerül:

            \begin{enumerate}

                  \item  A képesség elsajátításának, tanulási eredmény
                        elérésének a ténye.
                        Nincs
                        félig elsajátított képesség, tehát már értékelni nem
                        kell. Ha a modul során a gyerek megtanult százas
                        számkörben alapműveleteket
                        végezni, 
                        akkor
                        annyi kerül be a portfólióba, hogy ,,\emph{Szóban és
                              írásban
                              összead, kivon, szoroz és oszt a százas
                              számkörben.}''. Amennyiben a
                        készséget a
                        gyerek és a
                        tanár megítélése alapján nem sikerült megfelelően
                        elsajátítani,
                        úgy a gyakorlás
                        ténye kerül be a portfólióba.
                  \item Az alkotás vagy a projektmunka eredménye, ha a modul
                        célja egy
                        alkotás
                        létrehozása volt.
                  \item A részvétel ténye, ha a jelenlét volt a modul célja
                        (például
                        kirándulás
                        az Országos Kéktúra útvonalán).

            \end{enumerate}
      \item Az elvégzett vizsgák, tudáspróbák, képességfelmérők, diagnózisok
            eredményeit érdemes rögzíteni.

      \item A \emph{kipakolás} célja, hogy a gyerekek a tanároknak, szülőknek
            és
            más érintetteknek bemutassák elvégzett
            munkájukat, azaz
            a portfólióváltozásukat. A kipakolásra való felkészülés
            tulajdonképpen
            a
            portfólió összeállítása, prezentálásra való felkészítése, a
            \emph{portfólió
                  frissítése}.

      \item Társas visszajelzés eredményeként minden gyerek kap visszajelzést a
            társaitól. Ilyenkor összegyűjtik, mit tett a gyerek, ami a többiek
            elismerését
            és háláját kivívta. Ez is releváns adatokkal szolgálhat a
            portfólióhoz.

      \item A gyerek saját értékelése, reflexiója arról, hogyan értékeli, amit
            elért, fontos eleme a portfóliónak.

      \item A tanárok adhatnak kompetenciatanúsítványokat. Ezek
            rövid,
            specifikus visszajelzések, amelyek mutatják, ha valamit a gyerek
            megcsinált,
            valamiben fejlődött.
\end{enumerate}

A mentorok segítenek a gyerekeknek a tanulás módját, folyamatát és eredményeit
bemutatni
portfólióban.

\paragraph{Formai követelmények}
A portfóliónak rendezettnek, hozzáférhetőnek,
elérhetőnek, visszakereshetőnek és könnyen bővíthetőnek kell lennie. Olyan
(technológiai)
megoldást kell a mikroiskoláknak választaniuk, ami alapján
a gyerek, tanár és a szülő \emph{naponta} tudja a portfóliót bővíteni, és akár
\emph{heti rendszerességgel} át tudják tekinteni időrendben, modulonként vagy
tantárgyanként a portfólió bővülését.

A portfólió formátumára nincs egységes megkötés. Minden mikroiskola maga
alakítja ki a gyerekek, tanárok és szülők számára legjobban működő rendszert.
Évfolyamszintlépéshez és osztályzatokra váltáshoz az iskola csak digitális
formában tárolt és a kijelölt tanárok számára online elérhetővé tett portfóliót
fogad el.