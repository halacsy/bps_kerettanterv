\section{A mikroiskolák, a Budapest School összevont osztályai}

A Budapest School iskolában összevont osztályokban, azaz kevert korosztályú és
maximum 6 évfolyamszintű közösségben tanulnak a gyerekek. Az összevont
osztályokat a Budapest School kerettanterv \emph{mikroiskolának} hívja, ezzel
is
hangsúlyossá téve ezek egyedi jellemzőit:
\begin{itemize}
      \item A mikroiskolákban  tanulásszervező tanárcsapatok vezetik a
            közösségeket.
      \item A mikroiskolák saját maguk által meghatározott
            szabályok szerint működnek, saját normarendszerük, szokásaik,
            kultúrájuk alakul ki.
      \item A mikroiskolák maguk alakítják saját órarendjüket, modulkínálatukat
            és ebben nem kell más mikroiskolákhoz igazodniuk.
\end{itemize}


\paragraph{A mikroiskolákat tanulásszervezők vezetik.}

A tanulóközösség fontos célja, hogy biztonságot, támogatást nyújtson, és
\emph{így} segítse a közösség tagjainak a minőségi tanulását.

A mikroiskolát az igazgató által kinevezett tanulásszervezők irányítják.
Ők felelnek a tanulás tartalmáért, a modulok meghirdetéséért és a
tanulási eredmények nyomonkövetéséért. Ők döntenek a jelentkező gyerekek
kiválasztásáról és a mikroiskola mint közösség összetételéről.

\paragraph{Mikroiskola egy nagy csoport.}

Egy mikroiskola minimális létszáma 6 maximális létszáma 60 fő. Minden
mikroiskolának megfelelő számú olyan tanulásszervezővel kell
rendelkeznie, aki mentortanárként is végzi munkáját.

\paragraph{A mikroiskolák korkülönbségei állandók, a gyerekek együtt nőnek.}
Egy mikroiskolában fő szabály szerint legfeljebb 6 (egymást követő)
évfolyamszintnek megfelelő korosztály tanul együtt. A mikroiskola
korosztályait, és az induláskor meglévő évfolyamokszinteket a jelentkező ill. a
felvett gyerekek életkora alapján határozza meg az alapító.

A mikroiskolák korhatára, mint az összevont osztályok korhatárai, a gyerekekkel
változnak. Ettől eltérően a korhatárokat tágítani és szűkíteni évente egyszer
lehet, és
erről az iskola értesíti a szülőket minden tanévkezdést megelőző február 15-ig.
(pl. Amennyiben ezzel nem sérül a maximum 6 évfolyam elve, a korhatárok
tágíthatóak, vagy ha a legalsó vagy legfelső korosztályba tartozó gyerekek
elmentek, a mikroiskola dönthet a korhatárok szűkítéséről.)
A Budapest School mikroiskolái a 12. évfolyamig tartanak, kivéve ha a
mikroiskola valamilyen okból megszűnik.

\paragraph{A mikroiskola állandó, a gyerekek és tanárok jöhetnek és mehetnek.}
A Budapest School mikroiskolái úgy működnek, mint egy összevont osztály. A
tanulásszervező tanárok vagy gyerekek kilépése a mikroiskola fennállását nem
érinti, helyettük a mikroiskola új tanulásszervező tanárt és
gyereket vehet fel.  A mikroiskola létrehozásakor arra kell törekedni, hogy
olyan
gyerekek tanuljanak együtt, akik támogatni tudják egymást a tanulásban. A
gyerekek a mikroiskola tagjai addig, amíg ott jól tudnak tanulni, és a közösség
és a gyerek kapcsolat gyümölcsöző.

\paragraph{A mikroiskoláknak saját fókuszuk, helyszínük, stílusuk alakulhat
      ki.}
A mikroiskolák nemcsak abban térnek el egymástól, hogy kevert korcsoportban,
más korosztályú gyerekek, más érdeklődések mentén, és ily módon más célokat
követve tanulnak, hanem területileg, regionálisan is eltérőek lehetnek.

A mikroiskola-rendszerben lehetőség van arra, hogy adott tanulási környezetben
úgy váltakozhassanak a hangsúlyok a csoport és az egyén érdeklődését követve,
hogy közben
fennmaradjon a tanulási egyensúly a tantárgyak között.

Van olyan mikroiskola, amely a fejlesztési célok eléréséhez és az egyéni célok
mentén már 6 éves gyerekek tanulásánál a robotika eszközeit használja, másutt
drámafoglalkozásokkal fejlesztik 12 éves gyerekek a szövegértésüket és
éntudatukat.

\paragraph{A mikroiskolákban a tanulók nagymértékben befolyásolják, hogy mit és
      hogyan
      tanulnak és alkotnak.}
A mikroiskolákban (a tanulásszervezők által meghatározott kereteken belül)
megfér egymással több, különböző egyéni céllal rendelkező gyerek addig amíg a
tanulásszervezők minden gyerek számára biztosítani tudják a kerettantervben
megfogalmazott tanulási eredmények eléréset.

A tanulásszervezők feladata és felelőssége, hogy olyan közösségeket
válogassannak össze és építsenek, amelyek kellően diverzek, és mégis jól
működnek. A közösségnek a gyerekek igényeit és a kerettanterv céljait egyaránt
ki kell elégíteni.

A tanulásszervezők választási lehetőségeket kínálnak, (azaz modulokat dolgoznak
ki), amikből a gyerekek (a mentoruk és szüleik segítségével) a saját céljaikat,
érdeklődésüket leginkább támogató egyéni tanulási tervet és utat alkotnak.

Eltérhet, hogy egy-egy gyerek mit tanul, ezért az is, hogy mikor és hogyan
sajátítja el a szükséges ismereteket: egy közösségben megfér a központi
felvételire fókuszáló 11 éves gyerek, és az is, aki ekkor inkább a Minecraft
programozásában akar elmélyedni, ezért más képességek fejlesztésével lassabban
halad.

\paragraph{Kisebb csoportokban tanulhatnak a gyerekek.}
A mikroiskolákban a közösséget kisebb csoportokra bonthatjuk, ha a
tanulásszervezés ezáltal hatékonyabb. Egyes moduloknál a gyerekek egy-egy
projektre szerveződnek, ilyenkor általában az eltérő képességű és életkorú
gyerekek is kitűnően tudnak együtt dolgozni. Más modulok esetén a csoportokat a
tanár képességszint alapján hozza létre. Ilyen csoportok lehetnek a másodfokú
egyenletek megoldóképletét megismerő csoport, az írni tanulók csoportja, vagy
egy angol nyelvű újság szerkesztésére és megírására alakult modul, ahol a
nyelvismeretnek és a szövegalkotási képességnek már egy olyan szintjén kell
állni, hogy a projektnek jól mérhető kimenete lehessen.

\paragraph{A mikroiskolák diverz, integratív közösségek.}
A Budapest School mikroiskolák társadalmi, kulturális és gazdasági értelemben
is diverzek és egyik fő céljuknak tekintik az integrációt addig, mindaddig amíg
az a közösség céljait szolgálja.

\paragraph{A mikroiskolák tanuló közösségek.}
A Budapest School célja, hogy a mikroiskolákban történő tanulás mind a gyerek,
mind a tanár, mind a szülő számára jól átlátható, követhető legyen, és gyerek
és a közösség folyamatosan fejlődjön.
A Budapest School kiemelt elve, hogy ,mindig, minden módszer, folyamat
fejleszthető, ezért a tanárok feladata, lehetősége, hogy az aktuális helyzethez
illő legmegfelelőbb módszert válasszák meg a gyerekek tanulásának segítéséhez.

\paragraph{Mikroiskolát a fenntartó indít és addig él, amíg szolgálja a
      gyerekek tanulását.}
A mikroiskolát a fenntartó indítja. Meghatározza, hogy milyen telephelyen,
tagintézményben, milyen korhatárokkal és létszámokkal
induljon a mikroiskola,. A fenntartó feladata a szükséges épületet, eszközöket
biztosítania. A
mikroiskola alapításához legalább 6 gyerek és egy tanulásszervező (aki
értelemszerűen mentortanár)
szükséges.

A mikroiskola a tanárokon és a gyerekeken is túlmutató közösség, amely akkor is
tovább működik, ha egy tanár vagy gyerek távozik. Tanulásszervező illetve
gyerek távozása esetén a mikroiskola  új tanulásszervező tanárt és gyereket
vesz fel, mindaddig, amíg a mikroiskola számára meghatározott maximális
létszámot el nem érik.

A mikroiskola abban az esetekben megszűnik meg, ha összeolvad egy másik
mikroiskolával vagy
ha a mikroiskola létszáma 6 gyerek és egy mentortanár alá csökken.

\paragraph{Gyerek csatlakozása a mikroiskolához.}
Arról, hogy egy gyerek csatlakozhat-e egy mikroiskolá közösségéhez, a
tanulásszervező
tanárok döntenek, figyelembe véve a gyerek életkorát, a közösségben való
eligazodását, érdeklődését, egyéni fejlődési igényét. Elv egyszerű: minden
gyereket fogadjon be a közösség, amitől a közösség jobban tudja támogatni az
egyének tanulási céljait.\footnote{A mikroiskolához gyerek akkor csatlakozhat,
      ha ő már másik mikroiskola, így az iskola tanulója, vagy az iskola
      igazgatója a
      gyerek felvétele mellett döntött.}

\footnote{Átjárás mikroiskolák között.}
Egy gyerek akkor válthat a Budapest School egyes mikroiskolái között,
amennyiben a fogadó mikroiskola őt elfogadja. Ilyenkor új mentortanárt kell
számára kijelölni.
