\section{Az iskola célja}
\label{sec:iskola_celja}

A Budapest School abban támogatja a gyerekeket, hogy azok az
attitűdök, képességek és szokások alakuljanak ki bennük, amelyek segítségével
boldog, egészséges és a társadalom számára hasznos felnőttekké válhatnak. A
cél, hogy a gyerekek a mai világ szükségleteihez és lehetőségeihez a saját
erősségeik felhasználásával kapcsolódhassanak.	Hogy tanulási útjukat
sajátjukként éljék meg, és felelősséget érezzenek az alakításáért, az újabb és
újabb kihívások megtalálásáért.

Olyan tanulási környezetet kell kialakítani ehhez, ahol a szülők, tanárok és
gyerekek tesznek magukért és egymásért, ahol gyerekeink képesek nehéz
helyzetekben is életük, kapcsolataik és környezetük aktív alakítói lenni,
cselekedeteikkel, tetteikkel elérni a kitűzött céljaikat.

Mindenki kíváncsinak születik, és meg tudja tanulni azt, amit
igazán szeretne. Nincs is másra szükség, csak izgalmas kihívásokra, kérdésekre,
biztonságra, támogatásra és lehetőségekre.

Ennek szellemében az iskolánk elsődleges feladata, hogy a tanulók közösségét
segítsék abban, hogy sokat és hatékonyan tanuljanak és alkossanak.
\emph{Tanulják azt, amit szeretnének, és azt, amire szükségük van.}
