A Budapest School Általános Iskola és Gimnázium egy több helyszínen működő tanulási hálózat, amelynek célja, hogy otthonos környezetben, rugalmas, mégis jól szabályozott keretek között integrálja a NAT műveltségi területeit, fejlesztési céljait és kulcskompetenciáit a gyerekek saját tanulási céljaival. A különböző helyszínek, a Budapest School \emph{mikroiskolái}, legfeljebb hat évfolyamot átölelő összevont osztályokként, 6--60 fős tanulási közösségekként működnek (ld.~\ref{sec:mikroiskola}.~fejezet), ahol a gyerekek többfajta csoportbontásban tanulnak attól függően, hogy a Budapest School kerettantervében megfogalmazottaknak megfelelően milyen területeken kell, és milyen területeken akarnak fejlődni.

Az egyes mikroiskolákat \emph{tanulásszervező} tanárok (tanulásszervezők) csapata vezeti. Minden gyereknek van egy kitüntetett tanára, a \emph{mentora}, aki egyéni figyelmével a fejlődésben segíti (ld.~\ref{sec:tanarok}.~fejezet). Minden gyerek a mentortanára segítségével és a szülők aktív részvételével trimeszterenként meghatározza a \emph{saját tanulási céljait}
(ld.~\ref{sec:tanulasi_celok}).

A tanulásszervezők \emph{modulokat} hirdetnek ezen célokból és a kerettanterv tantárgyainak tartalmából. A modulok reflektálnak a mai világ alapvető kérdéseire, integrálják	a tudományterületeket és művészeti ágakat (tantárgyakat), és egyenlő lehetőséget adnak a tudásszerzésre, az önálló gondolkodásra és az alkotásra a gyerekek mindennapjaiban 
(ld.~\ref{sec:modulok}.~fejezet).

A modulok végeztével a gyerekek eredményei bekerülnek saját portfóliójukba (ld.~\ref{sec:portfolio}.~fejezet), melyek tartalmazhatnak önálló vagy csoportos alkotásokat, tudáspróbákat, vizsgafeladatokat, egymás felé történő visszajelzéseket, a fejlődést jól mérő dokumentációkat vagy bármit, amire a gyerek és tanárai büszkék vagy fontosnak tartanak. Erre a portfólióra épül a Budapest School visszajelző és értékelő rendszere (ld.~\ref{sec:ertekeles}). A portfólió alapján ismeri el az iskola az évfolyamok teljesítését (ld.~\ref{sec:evfolyamszintlepes}.~fejezet). Szükség esetén a portfólió alapján kaphatnak a gyerekek osztályzatokat is (ld.~\ref{sec:osztalyzatok}.~fejezet).

A gyerekek mindennapjait meghatározó modulok több műveltségi területet, többféle kompetenciát, több tantárgy anyagát is lefedhetik, és egy tantárgy anyagát több modul is érintheti.
Ezért is mondhatjuk, hogy a Budapest School iskolákban a tantárgyközi tevékenységek vannak előtérben. 
A kerettanterv szándéka, hogy a gyerekek folyamatosan fejlődjenek a világ tudományos megismerésében (STEM), a saját és mások kulturális közegéhez való kapcsolódásban (KULT), valamint a testi-lelki egyensúlyuk fenntartásában (Harmónia), vagyis a \emph{kiemelt tantárgyközi fejlesztési irányelvekben}. 

A modulok fejlesztési irányelvei útmutatóul szolgálnak a tanároknak arra, hogy az elérendő eredményekhez milyen elvek mentén szervezzenek modulokat.


A kerettanterv szerint az a tanárok döntése, hogy a gyerekek kémia órán kísérleteznek, vagy kísérletezés órán foglalkoznak kémiával. A kerettanterv annyit határoz meg, hogy  a 7-10. évfolyamszinten kémia tantárgyhoz kapcsolódóan 17 különböző tanulási eredményt kell elérni, és kísérletezéssel kapcsolatban pedig 15 különböző tanulási eredményt több különböző tantárgyból (amikből csak 3 kapcsolódik a kémia tantárgyhoz).

Tehát a tantárgyak a tanulás tartalmi elemeinek forrása és keretei: a tanulandó dolgok halmazaként működik. Az, hogy milyen csoportosításban történik a tanulás, az a modulvezetőkre van bízva. A gyerekek lehet, hogy csak félévente, az elszámolás időszakában találkoznak a tantárgyak taxonómiájával. Ebben az időszakban veti össze minden gyerek és mentor, hogy amit tanultak, alkottak és amiben fejlődtek hogy viszonyul a társadalom és a törvények elvárásaival, a Nemzeti Alaptantervvel és a kerettantervvel.

A kerettanterv a tantárgyak témaköreit, tartalmát és követelményeit \emph{tanulási eredmények} halmazaként adja meg (ld.~\ref{sec:tanulasi_eredmenyek}). A gyerekek feladata az iskolában, hogy tanulási eredményeket érjenek el és így sajátítsák el a tantárgyak által szabott követelményeket. Tanulási eredményeket modulok elvégzésével (is) lehet elérni, tehát a modulok elsődleges feladata, hogy a tanulási eredményekhez vezető utat mutassák.

Az iskolában -- a kerettanterv szándéka szerint -- egyszerre jelennek meg a miniszter által kiadott kerettantervek tantárgyi elvárásai, a legújabb NKT módosítás szándékai, a gyerekek saját céljai és a mai világra való integrált reflexió. 