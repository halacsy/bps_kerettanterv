A Budapest School Általános Iskola és Gimnázium egy több helyszínen működő tanulási hálózat, amelynek célja, hogy otthonos környezetben, rugalmas, mégis jól szabályozott keretek között integrálja a NAT műveltségi területeit, fejlesztési céljait és kulcskompetenciáit a gyerekek saját tanulási céljaival. A különböző helyszínek, a Budapest School \emph{mikroiskolái}, legfeljebb hat évfolyamot átölelő összevont osztályokként, 6--60 fős tanulási közösségekként működnek (ld.~\ref{sec:mikroiskola}.~fejezet), ahol a gyerekek többfajta csoportbontásban tanulnak attól függően, hogy a Budapest School kerettantervében megfogalmazottaknak megfelelően milyen területeken kell, és milyen területeken akarnak fejlődni.

Az egyes mikroiskolákat \emph{tanulásszervező} tanárok (tanulásszervezők) csapata vezeti. Minden gyereknek van egy kitüntetett tanára, a \emph{mentora}, aki egyéni figyelmével a fejlődésben segíti (ld.~\ref{sec:tanarok}.~fejezet). Minden gyerek a mentortanára segítségével és a szülők aktív részvételével trimeszterenként meghatározza a \emph{saját tanulási céljait}
(ld.~\ref{sec:tanulasi_celok}).

A tanulásszervezők \emph{modulokat} hirdetnek ezen célokból és a kerettanterv tantárgyainak tartalmából. A modulok reflektálnak a mai világ alapvető kérdéseire, integrálják	a tudományterületeket és művészeti ágakat (tantárgyakat), és egyenlő lehetőséget adnak a tudásszerzésre, az önálló gondolkodásra és az alkotásra a gyerekek mindennapjaiban 
(ld.~\ref{sec:modulok}.~fejezet).

A modulok végeztével a gyerekek eredményei bekerülnek saját portfóliójukba (ld.~\ref{sec:portfolio}.~fejezet), melyek tartalmazhatnak önálló vagy csoportos alkotásokat, tudáspróbákat, vizsgafeladatokat, egymás felé történő visszajelzéseket, a fejlődést jól mérő dokumentációkat vagy bármit, amire a gyerek és tanárai büszkék vagy fontosnak tartanak. Erre a portfólióra épül a Budapest School visszajelző és értékelő rendszere (ld.~\ref{sec:ertekeles}). A portfólió alapján ismeri el az iskola az évfolyamok teljesítését (ld.~\ref{sec:evfolyamszintlepes}.~fejezet). Szükség esetén a portfólió alapján kaphatnak a gyerekek osztályzatokat is (ld.~\ref{sec:osztalyzatok}.~fejezet).

A kerettanterv nyolc tantárgyat határoz meg, azok témaköreit, tartalmát és követelményeit \emph{tanulási eredmények} listájaként adja meg (ld.~\ref{sec:tanulasi_eredmenyek}). A gyerekek feladata az iskolában, hogy tanulási eredményeket érjenek el és így sajátítsák el a tantárgyak által szabott követelményeket. Tanulási eredményeket modulok elvégzésével (is) lehet elérni, tehát a modulok elsődleges feladata, hogy a tanulási eredményekhez vezető utat mutassák.

A tantárgyak közül öt kiemelt tantárgy\footnote{Magyar nyelv és irodalom; Történelem, társadalmi és állampolgári ismeretek és társadalomismeret; Matematika; Testnevelés és Idegen nyelv} biztosítja, hogy a gyerekek minden további nélkül át tudjanak menni más magyar oktatási intézménybe, tudjanak felvételizni és az érettségi kötelező tárgyaira felkészüljenek. Három összevont tantárgy pedig biztosítja, hogy a gyerekek egyaránt fejlődnek a világ tudományos megértésében, leírásában és újraírásában (STEM tantárgy), az emberiség művészeti, történeti és szociokulturális megismerésében, és az azt segítő kommunikáció\-ban (KULT tantárgy), valamint az önmagukhoz és környezetükhöz való kapcsolódásban (Harmónia tantárgy) 
(ld.~\ref{sec:tantargyak}).

Így az iskolában egyszerre jelennek meg a miniszter által kiadott kerettantervek tantárgyi elvárásai, a legújabb NKT módosítás szándékai, a gyerekek saját céljai és a mai világra való integrált reflexió. 
